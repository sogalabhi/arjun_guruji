<p>ಜಯದೇವ ಜಯದೇವ ಜಯ ಶ್ರೀ ಗುರುವರಗೇ ಜಯ ಸದ್ಗುರುವರಗೇ<br>
ಜಯ ಜಯ ನಿತ್ಯ ನಿರಂಜನ ನಿರುತಾನಂದನಿಗೇ ಜಯದೇವ ಜಯದೇವ ॥ಪ॥</p>
<p>ಮೂರುಗುಣಗಳ ಕಾರ್ಯದಿ ಸೇರದಿರುವವಗೆ- ಸೇರದಿರುವವಗೆ<br>
ತೋರುವ ಈ ವಿಶ್ವಕೆ ಆಧಾರವೆನಿಸಿಹಗೆ<br>
ಧೀರನಾಗಿಹ ಚಿತ್ಸುಖ ಸಾರರೂಪನಿಗೆ- ಸಾರರೂಪನಿಗೆ<br>
ನಾರೀನರ ಭೇದಗಳ್ಮತಿ ತೋರದ ಪ್ರಭುವರಗೆ ಜಯದೇವ ಜಯದೇವ ॥೧॥</p>
<p>ಗಣನೆಗೆಸಿಗದಿಹನಗಣಿತ ಘನಚಿದ್ರೂಪನಿಗೆ – ಘನಚಿದ್ರೂಪನಿಗೆ<br>
ದಿನಮಣಿಶಶಿವಹ್ನಿಗಳನು ಅನುದಿನ ಬೆಳಗಿಪಗೆ<br>
ಜನಮೃತಿ ಇರದಿಹನದ್ವಯ ಚಿನುಮಯನೆನಿಸಿಹಗೆ-ಚಿನುಮಯನೆನಿಸಿಹಗೆ<br>
ಮುನಿಜನಹೃದಯವಿಹಾರಿಗೆ ಘನಗುಮೂರುತಿಗೆ<br>
ಜಯದೇವ ಜಯದೇವ ॥೨॥</p>
<p>ರಜತಮಸಾತ್ವಿಕವಿರಹಿತ ಅಜನೆನಿಸಿರುವವಗೆ-ಅಜನೆನಿಸಿರುವವಗೆ<br>
ನಿಜಜೀವೇಶರಿಗಾಶ್ರಯ ತ್ರಿಜಗವ್ಯಾಪಕಗೆ<br>
ಅಜಹರಿಹರ ಜಗವಂದಿತ ಭಜಕರ ಸಲಹುವಗೆ-ಭಜಕರ ಸಲಹುವಗೆ<br>
ಸುಜನರ ನಿಜ ಮೃದು ಹೃದಯದಿ ವಿಜಯದಿ ನಲಿಯುವಗೆ<br>
ಜಯದೇವ ಜಯದೇವ ॥೩॥</p>
<p>ಸಾಧನೆಯಿಂ ಪರಿಪಕ್ವದ ಸಾಧಕ ಜನಮನಕೆ – ಸಾಧಕ ಜನಮನಕೆ<br>
ಮೋದದಿ ತನ್ನಯ ತತ್ತ್ವದ ಬೋಧವನರುಹಲಿಕೆ<br>
ಆದಿಮೂರುತಿ ಶ್ರೀ ಪ್ರಭು ತಾ ದಯಗೊಳ್ಳುತಲಿ – ತಾ ದಯಗೊಳ್ಳುತಲಿ<br>
ಮೇದಿನಿಯೊಳಗವತರಿಸಿಹ ಶ್ರೀಧರ ನಾಮದಲಿ<br>
ಜಯದೇವ ಜಯದೇವ ॥೪॥</p>
<p>ಜಯದೇವ ಜಯದೇವ ಜಯ ಶ್ರೀ ಗುರುವರಗೇ ಜಯ ಸದ್ಗುರುವರಗೇ<br>
ಜಯ ಜಯ ನಿತ್ಯ ನಿರಂಜನ ನಿರುತಾನಂದನಿಗೇ ಜಯದೇವ ಜಯದೇವ</p>