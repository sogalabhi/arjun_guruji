<p>ಜೈ ಅವಧೂತ ಗುರು<br>
ನಮ್ಮ ಅರ್ಜುನದೇವಗುರು<br>
ಎಲ್ಲರ ಮನವನು ಹರಸಿ<br>
ಎಲ್ಲರ ಮನೆಯಲಿ ನೆಲೆಸಿ<br>
ಸಂತಸವನು ಬೆಳೆಸಿ<br>
ನಮ್ಮ ಅರ್ಜುನದೇವಗುರು || 1 ||</p>
<p>ಎಲ್ಲರ ಚಿತ್ತದಿ ಇರುವಗೆ<br>
ಆರತಿ ಬೆಳಗುವೆನು<br>
ಗುರುವೆ ಆರತಿ ಬೆಳಗುವೆನು |<br>
ನಮ್ಮಯ ಪ್ರಭುವು ನೀನು<br>
ನಮ್ಮಯ ದೈವವು ನೀನು<br>
ನಮ್ಮಯ ಜೀವಗುರು ||<br>
ನಮ್ಮ ಅರ್ಜುನದೇವಗುರು || 2 ||</p>
<p>ಪದದಾ ಸೇವೆಯ ಕಲಿಸಿ<br>
ಸಂತಸ ನೀಡುವನು |<br>
ಗಾನದ ಸುಧೆಯಾ ಉಣಿಸುವ<br>
ಭಾವದ ದೀಪ್ತಿಯ ಉರಿಸುವ<br>
ನಮ್ಮಯ ಕಲ್ಪತರು ||<br>
ನಮ್ಮ ಅರ್ಜುನದೇವಗುರು || 3 ||</p>
<p>ಅಚಲ ಧಾಮದ ಶ್ರೀಕರ<br>
ವರದಹಸ್ತನಿವನು<br>
ಗುರು ವರದಹಸ್ತನಿವನು<br>
ಅರಿವಿನ ಮನೆಯ ತೋರಿಸಿ<br>
ಮೆರೆಯುವ ಮನವ ಶೋಧಿಸಿ<br>
ಕಾಯುವ ಆತ್ಮಗುರು |</p>
<p>ನಮ್ಮ ಅರ್ಜುನದೇವಗುರು || 4 ||</p>
<p>ವಿಶ್ವದ ಶಾಂತಿಯ ಬಯಸುವ<br>
ವಿಶ್ವಚೇತನ ಪ್ರಭುವು<br>
ಲೋಕದ ಸಂಕಟ ನಾಶಕ<br>
ಭಕ್ತರ ವರ್ಗದ ಪ್ರೇರಕ<br>
ಬೆಳಗುವ ಜ್ಯೋತಿಗುರು |</p>
<p>ನಮ್ಮ ಅರ್ಜುನದೇವಗುರು || 5 ||</p>
<p>ಎಲ್ಲರ ಭಾಗ್ಯದ ಒಡೆಯನ<br>
ಭಕ್ತಿಲಿ ನಮಿಸುವರು<br>
ಗುರು ಭಕ್ತಿಲಿ ನಮಿಸುವರು |<br>
ಭಕ್ತರ ಬಾಳಿನ ದಿನಕರ<br>
ದೀನರ ಪಾಲಿನ ಶ್ರೀಕರ<br>
ನಮ್ಮಯ ಭಾವಗುರು |</p>
<p>ನಮ್ಮ ಅರ್ಜುನದೇವಗುರು || 6 ||</p>
<p>ಮಾಯೆಯ ಬಂಧವ ಅಳಿಸುವ<br>
ಪರಂಜ್ಯೋತಿಯಿವನು<br>
ಸ್ವಾಮಿ ಪರಂಜ್ಯೋತಿಯಿವನು |<br>
ದ್ವಂದ್ವಭಾವವ ಅಳಿಸಿ<br>
ಜಾತಿಮತವನು ಓಡಿಸಿ<br>
ಐಕ್ಯತೆಯ ಬೇರು |</p>
<p>ನಮ್ಮ ಅರ್ಜುನ ದೇವಗುರು || 7 ||</p>
<p>ಸದ್ಗುರು ತತ್ತ್ವವ ತಿಳಿಸುವ<br>
ಸುಗುಣದ ಖನಿಯಿವನು<br>
ಗುರು ಸುಗುಣದ ಖನಿಯಿವನು |<br>
ನಿನ್ನಯ ನಾಮವೇ ಚೇತನ<br>
ನಿನ್ನಯ ಧಾಮವೇ ಪಾವನ<br>
ಅಧ್ಯಾತ್ಮದಾ ಉಸಿರು |</p>
<p>ನಮ್ಮ ಅರ್ಜುನದೇವಗುರು || 8 ||</p>
<h3>|| ಸರ್ವದಾ ಸದ್ಗುರುನಾಥೋ ವಿಜಯತೇ ||</h3>