<p>ಬಂದೆಯ ಗುರುನಾಥ ಅವಧೂತ<br>
ಭಕ್ತರ ಹೃದಯದಿ ಜ್ಞಾನವ ಬೆಳಗಲು |</p>
<p>ನಾನು ನನದೆಂಬ ಅಹಂಭಾವ ಮನದಳಿಸಿದೆ<br>
ಹುಟ್ಟು ಸಾವಿನ ವಿಷಯವ ನೀ ಅರುಹಿದೆ |<br>
ನೀನು ಕೃಪೆ ತೋರಿದೆ ಸತ್ಯವಾ ತಿಳಿಸಿದೆ<br>
ಸ್ವಾಮಿ , ಶಿಷ್ಯರುದ್ಧಾರಕೆ ನೀ ಅವತರಿಸಿದೆ || 1 ||</p>
<p>ಕೋಟಿ ರವಿಯಂಥ ಪ್ರೀತಿಯಿಂದ  ಮನಬೆಳಗಿದೆ<br>
ದೇಹ ನಶ್ವರ ಎಂಬುದನು ನೀ ತಿಳಿಸಿದೆ |<br>
ಭ್ರಾಂತಿಯ ಅಳಿಸಿದೆ , ಕಾಂತಿಯ ನೀಡಿದೆ<br>
ಸ್ವಾಮಿ, ಶಿಷ್ಯರುದ್ಧಾರಕೆ ನೀ ಅವತರಿಸಿದೆ || 2 ||</p>
<p>ಗುರುಶಂಕರರ ಮಾರ್ಗವನು ಅನುಸರಿಸಿದೆ<br>
ಸತ್ಯದಾರಿಯಲೆ ನಡೆಯೆಂದು ನೀ ತಿಳಿಸಿದೆ |<br>
ದ್ವೇಷ ಮನದಳಿಸಿದೆ , ಭಾವ ಶುಚಿ ಮಾಡಿದೆ<br>
ಸ್ವಾಮಿ, ಶಿಷ್ಯರುದ್ಧಾರಕೆ ನೀ ಅವತರಿಸಿದೆ || 3 ||</p>
<p>ಆತ್ಮವನ್ನಿರುವ ಬಗೆಯನ್ನು ನೀ ತಿಳಿಸಿದೆ<br>
ಪ್ರತಿ ಅಣುಅಣುವಲು ಆತ್ಮವಾ ತೋರಿದೆ |<br>
ಚೇತನವ ನೀಡಿದೆ ದಾರಿ ನೀ ತೋರಿದೆ<br>
ಸ್ವಾಮಿ , ಶಿಷ್ಯರುದ್ಧಾರಕೆ ನೀ ಅವತರಿಸಿದೆ || 4 ||</p>
<p>ದಯೆ ಧರ್ಮದ ಸೂತ್ರವ ನಾ ಅರುಹಿದೆ<br>
ನಿನ್ನ ಕರ್ಮದ ಫಲ ಉಣುವೆ ಎಂದ್ಹೇಳಿದೆ |<br>
ಮೋಹಮನದಳಿಸಿದೆ , ಜನರ ಎಚ್ಚರಿಸಿದೆ<br>
ಸ್ವಾಮಿ, ಶಿಷ್ಯರುದ್ಧಾರಕೆ ನೀ ಅವತರಿಸಿದೆ || 5‌ ||</p>