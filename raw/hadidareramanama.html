<p>ಹಾಡಿದರೆ ರಾಮನಾಮ ಹಾಡಲೇಬೇಕು<br>
ಕೇಳಿದರೆ ರಾಮಕಥೆ ಕೇಳಲೇಬೇಕು<br>
ಬಾಳಿದರೆ ರಾಮನಂತೆ ಬಾಳಲೇಬೇಕು<br>
ರಾಮನಾಮವನ್ನು ಬಿಡದೇ ಭಜಿಸಲೇಬೇಕು ||</p>
<p>ಹೊಗಳಿದರೆ ರಾಮನನ್ನು ಹೊಗಳಲೇಬೇಕು<br>
ತೆಗಳಿದರೆ ರಾಮನನ್ನು ತೆಗಳಲೇಬೇಕು<br>
ಸೇವೆ ಮಾಡುವಾಗ ರಾಮ ಎನ್ನಲೇಬೇಕು<br>
ಸಮೃದ್ಧಿ ನೀಡುವಂತೆ ಭಜಿಸಲುಬೇಕು</p>
<p>ಭ್ರಾತೃಭಕ್ತಿಯಲ್ಲಿ ಲಕ್ಷ್ಮಣನಂತಿರಬೇಕು<br>
ಭರತನಂತೆ ನೀತಿಯಿಂದ ನಡೆಯಲೇಬೇಕು<br>
ಸೇವೆ ಮಾಡುವಾಗ ಹನುಮನಂತಿರಬೇಕು<br>
ಸೀತೆಯಂತೆ ಕಷ್ಟವನ್ನು ಸಹಿಸಲೇಬೇಕು</p>