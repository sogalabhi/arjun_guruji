<p>ಕದಂಬಗಿರಿಯ</p>
<p>ಕದಂಬಗಿರಿಯ ಕದಳೀ ವನದೊಳು ಹನುಮನು ಕುಳಿತಿದ್ದ<br>
ನಮ್ಮ ಹನುಮನು ಕುಳಿತಿದ್ದ |</p>
<p>ಕಣಕಣದಲ್ಲೂ ರಾಮನಾಮವ ಸೂಸುತ ಮೆರೆದಿದ್ದ<br>
ಹನುಮ ಸೂಸುತ ಮೆರೆದಿದ್ದ |</p>
<p>ತಾರಕ ನಾಮವ ನೆನೆಯತ ತಾನು ತನ್ಮಯನಾಗಿದ್ದ |<br>
ತನ್ನನೇ ಮರೆತು ರಾಮನು ತಾನೇ ಆಗೇ ಹೋಗಿದ್ದ ||ಕದಂಬ ||</p>
<p>ಸಾಸಿರ ದಳದಲಿ ನುಡಿಯುವ ನಾದವ ಆಲಿಸಿ ಕೇಳಿದ್ದ<br>
ನಾದವ ಕೇಳಿ ಮೋದವ ಹೊಂದಿ ನಾದವೇ ಆಗಿದ್ದ<br>
ಹನುಮ ನಾದವೇ ಆಗಿದ್ದ || ಕದಂಬ ||</p>
<p>ಅಲ್ಲಲ್ಲರಸುತ ಗುಡಿಗಳ ತಿರುಗುತ ಗ್ರಾಮವ ಸೇರಿದ್ದ<br>
ಬೆಲಗೂರ್ ಗ್ರಾಮವ ಸೇರಿದ್ದ<br>
ವಿಶ್ವವಂದ್ಯನು ವೀರಪ್ರತಾಪ ತಾನೇ ಆಗಿದ್ದ ಹನುಮ ತಾನೇ ಆಗಿದ್ದ || ಕದಂಬ ||</p>
<h3>|| ಹನುಮಾನವತಾರ ಶ್ರೀ ಬೆಲಗೂರು ಬಿಂದುಮಾಧವ ಅವಧೂತ ಸದ್ಗುರುಗಳ ರಚನೆ ||</h3>