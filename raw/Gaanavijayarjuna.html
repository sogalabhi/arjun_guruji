<h3>|| ಜೈ ಗುರುದೇವದತ್ತ ||</h3>
<p>ಸ್ವಾತ್ಮಾರಾಮಂ ನಿಜಾನಂದಂ<br>
ಶೋಕಮೋಹವಿವರ್ಜಿತಮ್ |<br>
ಸ್ಮರಾಮಿ ಮನಸಾ ನಿತ್ಯಂ<br>
ವೇಂಕಟಾಚಲದೇಶಿಕಮ್ ||</p>
<p>ನಮಃ ಶಾಂತಾಯ ದಿವ್ಯಾಯ<br>
ಸತ್ಯಧರ್ಮಸ್ವರೂಪಿಣೇ |<br>
ಸ್ವಾನಂದಾಮೃತದಿವ್ಯಾಯ<br>
ಶ್ರೀಧರಾಯ ನಮೋ ನಮಃ ||</p>
<p>ಚಂದ್ರಶೇಖರ ಚಂದ್ರಶೇಖರ<br>
ಚಂದ್ರಶೇಖರ ಪಾಹಿಮಾಮ್ |<br>
ಚಂದ್ರಶೇಖರ ಚಂದ್ರಶೇಖರ<br>
ಚಂದ್ರಶೇಖರ ರಕ್ಷಮಾಮ್ ||</p>
<p>ಮಂದಸ್ಮಿತಂ ಶಿವಂ ಶಾಂತಂ<br>
ಚಿದಾನಂದಂ ವಿವೇಕಿನಮ್ |<br>
ಜ್ಞಾನದಂ ಮೋಕ್ಷದಂ ಚೈವ<br>
ಅರ್ಜುನಂ ಚ ನಮಾಮ್ಯಹಮ್ ||</p>
<p>ಯತ್ರ ಕೃಷ್ಣೋ ಗುರುನಾಥಃ<br>
ರಕ್ಷಕೋ ಚ ಯತ್ರಾರ್ಜುನಃ |<br>
ಆಯುರಾರೋಗ್ಯಮೋಕ್ಷಶ್ರೀಃ<br>
ಲಸತಿ ನಾಸ್ತ್ಯತ್ರ ಸಂಶಯಃ ||</p>
<p>ಎಲ್ಲಿ ಜಗದ್ರಕ್ಷಕನಾದ ಕೃಷ್ಣರೂಪಿ ಗುರುನಾಥರು ಇರುವರೋ ....ಎಲ್ಲಿ ಅಭಯಪ್ರದಾತರಾದ ಅರ್ಜುನಗುರುಗಳು ಇರುವರೋ ... ಅಲ್ಲಿ ಆಯಸ್ಸು ಆರೋಗ್ಯ ಮೋಕ್ಷಸಂಪತ್ತು ಇವೇ ಮೊದಲಾದ ಸಂಪತ್ತು ಇರುವುದರಲ್ಲಿ ಸಂಶಯವೇ ಇಲ್ಲ ..</p>
<hr>
<h4>1. ನಮಿಸುವೆ ಗುರುರಾಯ</h4>
<p>ನಮಿಸುವೆ ಗುರುರಾಯ<br>
ನಿನ್ನಡಿದಾವರೆಯಲಿ |<br>
ಕರಪಿಡಿಯೋ ಗುರುರಾಯ<br>
ನಿನ್ನಂಘ್ರಿಕಮಲದಲಿ ||</p>
<p>ನಮ್ಮ ಕಾಯ ಸವೆಯಲಿ<br>
ನಿನ್ನ ಪದಸೇವೆಯಲಿ |<br>
ನಮ್ಮ ಮನವರಳಲಿ<br>
ನಿನ್ನ ದರ್ಶನಭಾಗ್ಯದಲೀ || 1 ||</p>
<p>ಎಮ್ಮ ಭ್ರಾಂತಿ ದೂರಾಗಲಿ<br>
ನಿನ್ನ ವಚನಾಮೃತದಲಿ |<br>
ನಮ್ಮ ಕರ್ಮ ಕಳೆಯಲಿ<br>
ನಿನ್ನ ನಾಮಸ್ಮರಣೆಯಲೀ || 2 ||</p>
<p>ಚಿತ್ತ ಶುದ್ಧಿಯಾಗಲಿ<br>
ನಿನ್ನ ಅನುಗ್ರಹದಲಿ |<br>
ಬದುಕು ಪಕ್ವವಾಗಲೀ<br>
ನಿನ್ನ ಕೃಪಾಛತ್ರಿಯಲೀ || 3 ||</p>
<hr>
<h4>2. ಜ್ಞಾನವ ನೀಡಯ್ಯ ಗುರುವೇ</h4>
<p>ಜ್ಞಾನವ ನೀಡಯ್ಯ ಗುರುವೇ<br>
ಕರುಣೆಯ ತೋರಯ್ಯ ಸದ್ಗುರುವೇ ||</p>
<p>ಚಿನ್ನಕೆ ದೊರಕದ<br>
ರನ್ನಕಿಂತ ಅಮೂಲ್ಯದ<br>
ನಿನ್ನ ಪೂಜಿಪ ಜ್ಞಾನವ ನೀಡಯ್ಯ<br>
ನಿನ್ನ ಸೇವಿಪ ಮತಿಯ ನೀಡಯ್ಯಾ || 1 ||</p>
<p>ಪಂಡಿತನಿಗೂ ಸಿಗದ<br>
ಪಾಮರನಿಗೂ ತಿಳಿಯದ<br>
ಜ್ಞಾನವನೀವ ಸಮರ್ಥ ನೀನಯ್ಯಾ<br>
ನಿನ್ನನಲ್ಲದೆ ಬೇರಾರನ್ನು ಕೇಳೆನಯ್ಯ || 2 ||</p>
<p>ಕಡಲಗಿಂತ ಆಳವಾದ<br>
ಗಗನಕಿಂತ ಮಿಗಿಲಾದ<br>
ಜ್ಞಾನವ ಪಡೆಯಲೆನ್ನ ಅನುಗ್ರಹಿಸಯ್ಯಾ<br>
ಜ್ಞಾನದ ಭಿಕ್ಷೆಯ ನೀಡಯ್ಯಾ || 3 ||</p>
<p>ಗಣನೆಗೆ ಸಿಲುಕದ<br>
ಕಲ್ಪನೆಗೆ ಮೀರಿದ<br>
ಅರಿವ ಅರಿಯಲೆಮ್ಮ ದಾರಿ ತೋರಯ್ಯಾ<br>
ಜ್ಞಾನದ ಹಾದಿಲಿ ಕೈ ಪಿಡಿದು ನಡೆಸಯ್ಯಾ || 4 ||</p>
<hr>
<h4>3. ನಾ ತಿಳಿದೆ ನಿನ್ನನ್ನೇ ಗುರುದತ್ತನಾ</h4>
<p>ನಾ ತಿಳಿದೆ ನಿನ್ನನ್ನೇ ಗುರುದತ್ತನಾ<br>
ಶ್ರೀ ಗುರುದತ್ತನಾ |<br>
ಮನವನು ಬೆಳಗುತಿಹ ಗುರುರಾಯನಾ ||</p>
<p>ಗುರುನಾಥ ಕಳೆವನು ತಮವೆಲ್ಲವ<br>
ಭಕುತರಿಗೆ ತರುವನು ಸುಖಶಾಂತಿಯ |<br>
ಮನೆಯಲ್ಲಿ ನೆಲೆಪನು ಸಿರಿತರುತಾ<br>
ಮನದಲ್ಲಿ ನಗುವನು ನಸುನಗುತಾ || 1 ||</p>
<p>ಕಂಗಳಲ್ಲಿ ತುಂಬಿಹುದು ನಿನ್ನ ಬಿಂಬವೆ<br>
ಮನದಲ್ಲಿ ಕರಗಿದೆ ನಿನ್ನ ಪ್ರತಿಬಿಂಬವೇ |<br>
ಮಾತಲಿ ತುಂಬಿಹುದು ನಿನ್ನ ಗುಣಗಾನವೇ<br>
ಕೃತಿಯಲಿ ಆಚರಿಪೆ ನಿನ್ನ ತತ್ತ್ವವೇ || 2 ||</p>
<hr>
<h4>4. ಕೃಷ್ಣಾರ್ಜುನ</h4>
<p>ಇವನೇ ಯದುನಂದನ<br>
ಇವನೇ ಆನಂದವರ್ಧನ<br>
ಇವನೇ ಲಕ್ಷ್ಮೀನಂದನ<br>
ಇವನೇ ಗುರು ಅರ್ಜುನ ||</p>
<p>ಕೊಳಲನೂದಿ ಕಳೆವ ಶಾಮ<br>
ಭೂಭಾರವನು |<br>
ಮೃದುಮಾತಿನಿಂದ ಅರ್ಜುನ ಕಳೆವ<br>
ಭವತಾಪವನು || 1 ||</p>
<p>ಸಂಹರಿಸಿದ ದುಷ್ಟದಾನವರ<br>
ದುಷ್ಟಶಿಕ್ಷಕನಾಗಿ |<br>
ಸಂಹರಿಸುವ ಆರು<br>
ಅರಿಗಳ ಶಿಷ್ಟರಕ್ಷಕನಾಗಿ || 2 ||</p>
<p>ಗೀತೆಯನುಪದೇಶಿಸಿದ ಶಾಮ<br>
ಕರ್ಮಸಿದ್ಧಾಂತಕಾಗಿ |<br>
ತತ್ತ್ವವನುಪದೇಶಿಸಿದ ಅರ್ಜುನ<br>
ಮುಕ್ತಿಮಾರ್ಗದ ಸಾಧಕರಿಗಾಗಿ || 3 ||</p>
<hr>
<h4>5. ಎಷ್ಟು ಕಾಲ ಕಾಯಬೇಕಯ್ಯಾ</h4>
<p>ಎಷ್ಟು ಕಾಲ ಕಾಯಬೇಕಯ್ಯ<br>
ನಿನ್ನ ದರ್ಶನಕೆ<br>
ಅಂತ ವೇಳೆ ಎಂದು ಬರುವುದಯ್ಯಾ |</p>
<p>ಅಂಗಳದಿ ಮಲ್ಲೆ ಜಾಜಿಅರಳಿಹುದಯ್ಯಾ<br>
ಗುರುವೇ<br>
ನಿನ್ನ ಪಾದಪೂಜೆಗೆ<br>
ಕಾಯುತಿಹುದಯ್ಯಾ |<br>
ಭಕ್ತಿರಸವಿಹ ಜಲವು  ತುಂಬಿಹುದಯ್ಯಾ<br>
ಗುರುವೇ<br>
ನಿನ್ನ ಪಾದದಭಿಷೇಕಕೆ<br>
ಕಾಯುತಿಹುದಯ್ಯಾ || 1 ||</p>
<p>ಕಂಗಳಲಿ ಆಶಾದೀಪವು ಹೊತ್ತಿಹುದಯ್ಯಾ<br>
ಗುರುವೇ<br>
ನಿನ್ನ ಕಾಣುವ ಹಂಬಲವಿಹುದಯ್ಯಾ |<br>
ತಂಪಾದ ಸುಳಿಗಾಳಿ ಬೀಸುತಿಹುದಯ್ಯಾ<br>
ಗುರುವೇ<br>
ನಿನ್ನಾಗಮನಕೆ ಕಾಯುತಿಹುದಯ್ಯಾ || 2 ||</p>
<p>ನಿನ್ನ ದಿವ್ಯವಾಣಿಯ ಕೇಳಲು<br>
ಗುರುವೇ<br>
ಮನವು ಕಾದಿಹುದಯ್ಯಾ |<br>
ನಿನ್ನ ದಿವ್ಯವದನವ ಕಾಣಲು<br>
ಗುರುವೇ<br>
ಭಕ್ತರು ಕಾಯುತಿಹರಯ್ಯಾ || 3 ||</p>
<hr>
<h4>6. ದೂಡದಿರು ಗುರುವೇ ಭವದೊಳಗೆ</h4>
<p>ದೂಡದಿರು ಗುರುವೇ ಭವದೊಳಗೆ<br>
ಸಿಲುಕಿಸದಿರು ಸದ್ಗುರುವೇ ಮೋಹದೊಳಗೆ |</p>
<p>ಮೂಕನಾಗಿಸು ಕೃತಕತೆಯಲಿ<br>
ಅಂಧನಾಗಿಸು ಬಣ್ಣದ ಲೋಕದಲೀ |<br>
ಬಧಿರನಾಗಿಸು ಮಿಥ್ಯಾಸ್ತುತಿಯಲೀ ||</p>
<p>ಲೀನಗೊಳಿಸೆಮ್ಮನು ನಿನ್ನ ಧ್ಯಾನದಲೀ<br>
ನೆಲೆಸು ನೀ ನಮ್ಮ ಚಿತ್ತೇಕಾಗ್ರದಲೀ |<br>
ಮಾರ್ಗಬಂಧುವಾಗು ಮೋಕ್ಷದ ದಾರಿಯಲೀ ||</p>
<hr>
<h4>7. ದೈವವಂತೆ ದೇವತೆಯಂತೆ</h4>
<p>ದೈವವಂತೆ ದೇವತೆಯಂತೆ<br>
ಏನೂ ಕಾಣೆನು ನಾ<br>
ಮನದಲ್ಲೇ ಬಿಂಬವ ಕಂಡು ನಿತ್ಯ ಪೂಜಿಪೆನಯ್ಯಾ |<br>
ಪೂಜೆಯಂತೆ ಅರ್ಚನೆಯಂತೆ<br>
ಏನೂ ತಿಳಿಯೆ ನಾ<br>
ಹೃದಯದಲ್ಲೇ ಗುರುನಾಥನಿಗೆ ಸದಾ ಅರ್ಚಿಪೆನಯ್ಯಾ || 1 ||</p>
<p>ರಾಗವಂತೆ ತಾಳವಂತೆ<br>
ಏನೂ ಅರಿಯೆ ನಾ<br>
ಭಕ್ತಿರಸದಿ ಅಕ್ಷರವನದ್ದಿ ಗೀತೆ ಹೇಳ್ವೆನಯ್ಯಾ |<br>
ಬಂಧವಂತೆ ಮೋಕ್ಷವಂತೆ<br>
ಏನನು ಬೇಡೆನು ನಾ<br>
ನಿನ್ನ ಸಾನಿಧ್ಯದ ಪಾದಧೂಳಿಯಷ್ಟೆ ಕೇಳ್ವೆನಯ್ಯಾ || 2 ||</p>
<p>ತಮವಂತೆ ಜ್ಯೋತಿಯಂತೆ<br>
ಏನೂ ಕಾಣೆನು ನಾ<br>
ಕಣ್ಬೆಳಕಹೊಳಪಲ್ಲಿ ನಿನ್ನನೇ ಕಾಣ್ವೆನಯ್ಯಾ |<br>
ಜ್ಞಾನವಂತೆ ಅರಿವಂತೆ<br>
ಒಂದೂ ಅರಿಯೆ ನಾ<br>
ಹೃದ್ದೀಪದ ಸೊಡರಿನಲ್ಲಿ ನೀನೇ ಬೆಳಕಾಗಿರುವೆಯಯ್ಯಾ || 3 ||</p>
<hr>
<h4>8. ಯಾರು ಬಲ್ಲರು ಗುರುವೆ ನಿನ್ನ ಮನವ</h4>
<p>ಯಾರು ಬಲ್ಲವರು ನಿನ್ನ ಮನವ<br>
ಯಾರು ತಿಳಿವರು ನಿನ್ನಾಂತರ್ಯವ ||</p>
<p>ಬಯಸದ ಭಾಗ್ಯವ ನೀ ಕೊಟ್ಟೆ<br>
ಬಯಸಿದನು ಕೊಡಲು ನೀ ಮರೆತೆ |<br>
ಇದರಿಂದ ಪಾಠವ ನಾ ಕಲಿತೆ<br>
ನೋವು ನಲಿವೆಲ್ಲಾ ನಿನ್ನ ಪಾದಕೆ || 1 ||</p>
<p>ಕಾರಣವು ಎಲ್ಲಕೂ ನೀನಂತೆ<br>
ನಮ್ಮಿಚ್ಛೆಯು ಏನೂ ನಡೆಯದಂತೆ |<br>
ಬದುಕಿನ ಸೂತ್ರವು ನಿನ್ನ ಕೈಯಲ್ಲಿ<br>
ಕೈ ಹಿಡಿದು ನೆಡೆಸು ನೀನಿಲ್ಲಿ || 2 ||</p>
<p>ನನ್ನದೇನೂ ಇಲ್ಲ ಈ ಜಗದಲಿ<br>
ನೀ ಕೊಟ್ಟ ಭಿಕ್ಷೆಯೇ ಜೀವನದಲಿ |<br>
ನಿನ್ನಿಚ್ಛೆಯಿಲ್ಲದೆ ನೆಡೆಯದೇನೂ ಇಲ್ಲಿ<br>
ಶರಣಾಗತರಿಗೇ ರಕ್ಷಿಸುವೆ ನೀನಿಲ್ಲಿ || 3 ||</p>
<hr>
<h4>9. ದರ್ಶನವ ನೀಡಯ್ಯ ಗುರುವೇ</h4>
<p>ಸ್ವಸ್ವರೂಪದಿ ದರ್ಶನ ನೀಡಯ್ಯ ಗುರುವೇ<br>
ನಿಜಾನಂದದಿ ನಲಿವ ಭಾಗ್ಯವ ನೀಡಯ್ಯಾ ಸದ್ಗುರುವೇ ||</p>
<p>ಸ್ವಾಮಿ ಸಮರ್ಥರು ಶ್ರೀಧರಗೆ ದರ್ಶನ ಕೊಟ್ಟಂತೆ<br>
ಸುಮತಿಗೆ ದರ್ಶನ ಕೊಟ್ಟ ಶ್ರೀ ಗುರುದತ್ತನಂತೆ |<br>
ಅರ್ಜುನಗೆ ಶ್ರೀಕೃಷ್ಣ ವಿಶ್ವರೂಪವ ತೊರಿದಂತೆ<br>
ಅಹಲ್ಯೆಗೆ ಶ್ರೀರಾಮ ಶಾಪದಿಂ ಉದ್ಧರಿಸಿದಂತೆ || 1 ||</p>
<p>ತನ್ನ ಬಾಯಲ್ಲಿ ಜಗವ ತೋರಿದ ಕೃಷ್ಣನಂತೆ<br>
ಗಜೇಂದ್ರನ ಮೋಕ್ಷಕಾಗಿ ಧರೆಗಿಳಿದುಬಂದಂತೆ |<br>
ಕುರುನಗರಿಯಲಿ ವಿದುರನ ಮನೆಗೆ ಬಂದಂತೆ<br>
ನಿನ್ನನೇ ನಂಬಿಹ ಭಕ್ತರನು ಉದ್ಧರಿಸು ಗುರುವೇ || 2 ||</p>
<hr>
<p>10. ಭವರೋಗವೈದ್ಯನೇ</p>
<p>ಭವರೋಗವೈದ್ಯನೇ ಶ್ರೀಪಾದರಾಜನೇ<br>
ಭವದ ತಾಪವ ಪರಿಹರಿಸಯ್ಯಾ ಗುರುವೇ |<br>
ನಿನ್ನ ಕಾಣುವ ಮಾರ್ಗವ ತೋರಿಸಯ್ಯಾ ಸದ್ಗುರುವೇ |</p>
<p>ನಿನ್ನ ನುಡಿಯೆ ನನಗೆ ಪ್ರಥಮ<br>
ನಿನ್ನ ಮಾತೇ ನನಗೆ ಅಂತಿಮ |<br>
ಕರುಣೆಯಿಂದಾ ಸಲಹಯ್ಯಾ ನನ್ನ ಗುರುವೇ<br>
ಬಂಧನವ ಬಿಡಿಸಯ್ಯಾ || 1 ||</p>
<p>ನೀನು ನನಗೆ ವಿಶ್ವಮಾನ್ಯ<br>
ನೀನು ಇರದೆ ಜಗವೆ ಶೂನ್ಯ |<br>
ದರುಶನ ನೀಡಯ್ಯಾ ನನ್ನ ಗುರುವೇ<br>
ಮೋಹವೆಲ್ಲ ಅಳಿಸಯ್ಯಾ || 2 ||</p>
<p>ಭೋಗವೆಲ್ಲ ಜಗದಿ ಕ್ಷಣಿಕ<br>
ನಾಮವೊಂದೇ ನಮಗೆ ರಕ್ಷಕ |<br>
ದೇಹಭಾವ ಅಳಿಸಯ್ಯಾ ನನ್ನ ಗುರುವೇ<br>
ಸಚ್ಚಿತ್ಸುಖವ ನೀಡಯ್ಯಾ || 3 ||</p>
<p>ನಾನು ನನ್ನದೆಂಬ ಕಲ್ಪನೆ<br>
ತೊಡೆದುಹಾಕು ಈ ಭಾವನೆ |<br>
ನಾನೇ ನೀನೆಂಬುದ ತೋರಿಸಯ್ಯಾ ನನ್ನ ಗುರುವೇ<br>
ನನ್ನೊಳಗೆ ಸದಾ ನೆಲೆಸಯ್ಯಾ || 4 ||</p>
<p>ಕರ್ಮವೆಲ್ಲವು ನಿನ್ನುಪಾಸನೆ<br>
ಫಲವೆಲ್ಲವು ನಿನಗೇ ಅರ್ಪಣೆ |<br>
ಮುಕ್ತಿಮಾರ್ಗವ ತೋರಿಸಯ್ಯಾ ನನ್ನ ಗುರುವೇ<br>
ಮೂಢನನು ಅನುಗ್ರಹಿಸಯ್ಯಾ || 5 ||</p>
<hr>
<p>11. ರಕ್ಷೆ ಕಟ್ಟಿದೆನಮ್ಮಾ</p>
<p>ರಕ್ಷೆ ಕಟ್ಟಿದೆನಮ್ಮಾ ನಾನು<br>
ರಕ್ಷೆ ಕಟ್ಟಿದೆನಮ್ಮಾ</p>
<p>ಇಹಪರದ ಮಾರ್ಗದರ್ಶಕನಿಗೇ<br>
ಸರ್ವರಲೂ ಸಮಭಾವವಿರುವಗೆ<br>
ಸರಿದಾರಿಲಿ ನಡೆಸುವವಗೆ<br>
ಜನ್ಮಜನ್ಮದ ಆತ್ಮಬಂಧುವಿಗೇ || 1 ||</p>
<p>ಮುಕ್ತಿಮಾರ್ಗದ ಮಾರ್ಗಬಂಧುವಿಗೆ<br>
ಪ್ರಸನ್ನಚಿತ್ತದ ಪ್ರಶಾಂತನಿಗೇ |<br>
ಜೀವನದಿ ಜೊತೆಗೇ ಇರುವವಗೇ<br>
ಸಾಧನೆಯ ಮಾರ್ಗ ತೋರಿದವಗೆ || 2 ||</p>
<p>ನಗುಮೊಗದ  ಶ್ರೀಕಾಂತಗೆ<br>
ಸರ್ವವೇದ್ಯ ಗುರುನಾಥಗೆ |<br>
ಮಾತೃಹೃದಯಿ ಶ್ರೀಧರಗೆ<br>
ಸರ್ವಶಕ್ತ ಸಾಯಿಬಾಬಾರಿಗೆ || 3 ||</p>
<p>ಪದಪೂಜೆಯ ಭಾಗ್ಯ ಕೊಡುವವಗೆ<br>
ನೆನೆದರೆ ಭವಸಂಕಟಕಳೆವವಗೆ |<br>
ಮನದಲಿ ಸದಾ ನಲಿಯುವವಗೆ<br>
ಜೀವನದಿ  ಗುರಿ ತೋರಿದವಗೆ || 4 ||</p>
<hr>
<p>12.  ಕರವ ಹಿಡಿಯೋ ಗುರುನಾಥ</p>
<p>ಕೈಯ ನೀಡೋ ಗುರುವೇ<br>
ಕೈಯ ನೀಡೋ<br>
ಕರವ ಹಿಡಿಯೋ ಸದ್ಗುರುವೇ<br>
ಕರವ ಹಿಡಿಯೋ ||</p>
<p>ಸಮಸ್ತ‌ ಲೋಕದೊಡೆಯನೆ<br>
ಕೈಯ ನೀಡೋ |<br>
ಮನದಿಂಗಿತ ಬಲ್ಲವನೇ<br>
ಕರವ ಹಿಡಿಯೋ || 1 ||</p>
<p>ಕರ್ಮಗಳ ಸವೆಸುತಿರುವ<br>
ಕೈಯ ನೀಡೋ |<br>
ಸಾನಿಧ್ಯಸೇವೆಯ ಮಾಡುವ<br>
ಕರವ ಹಿಡಿಯೋ || 2 ||</p>
<p>ಶುದ್ಧಮನದಿ ನೆನೆವವರಿಗೆ<br>
ಕೈಯ ನೀಡೋ |<br>
ಬದುಕೇ ನೀವಾಗಿರುವವರ<br>
ಕರವ ಹಿಡಿಯೋ || 3 ||</p>
<p>ದೇಹಭಾವಕರಗಿಸುತಾ<br>
ಕೈಯ ನೀಡೋ |<br>
ಸರ್ವವೂ ನಿನದೆನುವರಿಗೆ<br>
ಕರವ ಹಿಡಿಯೋ || 4 ||</p>
<hr>
<p>13. ಎಂದು ಕಾಣುವೆ ನಿನ್ನ ಭವ್ಯವದನ</p>
<p>ಎಂದು ಕಾಣುವೆ ಆ ನಿನ್ನ ಭವ್ಯವದನ<br>
ಎಂದು ಕೇಳುವೆನೋ ಆ ನಿನ್ನ ದಿವ್ಯವಚನ |</p>
<p>ಸಹಸ್ರಸೂರ್ಯರಪ್ರಕಾಶವಿವನ ನಯನ<br>
ನಿಷ್ಕಲ್ಮಷ ನಗುಮೊಗದ ಆನಂದಸದನ |<br>
ಮಾರ್ಗಬಂಧುವಿನ ಅಮೋಘದರ್ಶನ<br>
ಪ್ರಭೋ ನಿನಗಿಂದು ಕೋಟಿನಮನ || 1 ||</p>
<p>ಅಮೃತಧಾರೆಯಿವನ ತತ್ತ್ವಗಳಶ್ರವಣ<br>
ದೂರಮಾಡುವನು ಮೋಹದ ಬಂಧನ |<br>
ಭಜಿಸಿದರೆ ಇವನನು ಅನುದಿನ<br>
ನಿಶ್ಚಯದಿ ಆಗುವದು ಜನ್ಮಪಾವನ || 2 ||</p>
<hr>
<p>14. ಕೈ ಹಿಡಿದು ನಡೆಸೆನ್ನನು</p>
<p>ಒಯ್ಯೋ ಗುರುವೇ ಒಯ್ಯೋ<br>
ಕರೆದೊಯ್ಯೋ ಸದ್ಗುರುವೇ ಕರೆದೊಯ್ಯೋ |</p>
<p>ಸ್ವಾರ್ಥದ್ವೇಷವಿರದೆಡೆ<br>
ಮಾನಾಪಮಾನವಿರದೆಡೆ |<br>
ಸ್ತುತಿನಿಂದನೆಯಿರದೆಡೆ<br>
ಮದಾಹಂಕಾರವಿರದೆಡೆ ||1 ||</p>
<p>ನನ್ನದೆಂಬ ಭ್ರಮೆಯಿರದೆಡೆ<br>
ಮೋಹಬಂಧನವಿಲ್ಲದೆಡೆಗೆ |<br>
ಮಾಯಾಪಾಶವಿಲ್ಲದೆಡೆಗೆ<br>
ದಾಸ್ಯದ ಶೃಂಖಲೆ ಇಲ್ಲದೆಡೆಗೆ || 2 ||</p>
<p>ಆನಂದವೇ ತುಂಬಿರುವೆಡೆಗೆ<br>
ಸರ್ವಸಮತ್ವದ ಭಾವದೆಡೆಗೆ |<br>
ಜ್ಞಾನದ ಅರಿವು ಮೂಡುವೆಡೆಗೆ<br>
ಮುಕ್ತಿಯ ದಾರಿ ತೋರುವೆಡೆಗೆ || 3 ||</p>
<p>ಆತ್ಮಾನುಸಂಧಾನವಾಗುವೆಡೆ<br>
ನಾನೇ ನೀನೆಂಬ ಅಭೇದತೋರುವೆಡೆಗೆ |<br>
ತಾದಾತ್ಮ್ಯಭಾವ ಬರುವೆಡೆಗೆ<br>
ಕರ್ಮಸವೆಯೋ ದಾರಿಯೆಡೆಗೆ || 4 ||</p>
<hr>
<p>15. ಶ್ರೀಗುರುಸುಪ್ರಭಾತ</p>
<p>ಏಳು ಗುರುನಾಥ ಏಳು ಅರ್ಜುನರಾಯ<br>
ಏಳು ಶ್ರೀಪಾದವಲ್ಲಭ ಏಳು ಶ್ರೀಧರಸ್ವಾಮಿಯೇ |</p>
<p>ಮೂಡಣದಿ ಉಷೆ ಪನ್ನೀರ ಹಿಡಿದಿಹಳೋ<br>
ಆಗಸದಿ ರಂಗಿನ ಚಿತ್ತಾರ ನಿನ್ನ ಕಾದಿಹುದೋ |<br>
ಸಾಧಕರೆಲ್ಲ ಕರಮುಗಿದು ದರ್ಶನಕೆ ಕಾಯುತಿಹರೋ<br>
ಮನದಲಿ ನಿನ್ನ ನಗುಮೊಗವ ನೆನೆದು ಕಾಯುತಿಹರೋ ... ದೇವ || 1 ||</p>
<p>ಕಂಗಳಲಿ ಆಸೆಯ ದೀಪಹೊತ್ತಿಸಿ ಕಾಯುತಿಹರೋ<br>
ಮಲ್ಲಿಗೆತುಳಸಿಜಾಜಿಗಳು ಪಾದಪೂಜೆಗೆ ಕಾಯುತಿಹವೋ |<br>
ಚಂದನ ಕರ್ಪೂರಗಳು ದರ್ಶನವ ಬೇಡಿಹವೋ<br>
ಆರ್ತರೆಲ್ಲಾ ನಿನ್ನ ಕೃಪಾದೃಷ್ಟಿಗೆ ಕರಮುಗಿದು ಕಾಯುತಿಹರೋ ... ಅಜನೇ || 2 ||</p>
<p>ಎದ್ದೂ ಮಲಗಿರುವವರ ಬಡಿದೆಚ್ಚರಿಸಯ್ಯಾ<br>
ಮಾಯಾನಿದಿರೆಯಲಿಹರನು ಎಬ್ಬಿಸಯ್ಯಾ |<br>
ನಿನ್ನಾಣತಿಯಂತೆ ನಡೆವುದೀ ಜಗವೆಂದು ತೋರಿಸಯ್ಯಾ<br>
ಯೋಗನಿದ್ರೆಯಿಂದ ಎದ್ದು ದರ್ಶನವ ನೀಡಯ್ಯಾ... ಹರಿಯೇ ||3 | |</p>
<p>ಮೋಹಮಮತೆಯ ದಾಸ್ಯವಂ ಬಿಡಿಸಯ್ಯಾ<br>
ಬೆಂಬಿಡದೆ ಜೊತೆಗಿದ್ದು ಕರ್ತವ್ಯವ ಮಾಡಿಸಯ್ಯಾ |<br>
ನಿತ್ಯ ನೀ ಜೊತೆಗಿದ್ದು ಎಮ್ಮನು ಪೊರೆಯಯ್ಯಾ<br>
ಅನುಗ್ರಹಿಸಿ ಜೀವನವ ಸಾರ್ಥಕವ ಮಾಡಯ್ಯಾ ... ಹರನೇ  || 4 ||</p>
<hr>
<p>16. ಗುರುವೆ ತಾಯಿ ಗುರುವೆ ತಂದೆ</p>
<p>ಗುರುವೆ ತಾಯಿ ಗುರುವೆ ತಂದೆ<br>
ಗುರುವೆ ನಮ್ಮ ದೈವವು |<br>
ಗುರುವೆ ಪ್ರೇರಕ ಗುರುವೆ ಯೋಜಕ<br>
ಗುರುವೆ ನಮ್ಮ ಜಗವು |</p>
<p>ಕಣ್ಣಲಿ ವಾತ್ಸಲ್ಯವ ಸೂಸುತಿಹ<br>
ಮನದಲಿ ಸದಾ ಇರುವೆನೆಂದಿಹ |<br>
ಮಾತಲಿ ಅಭಯವ ನೀಡುತಿಹ<br>
ಕರದಲಿ ಸತ್ಕಾರ್ಯವ ಮಾಡಿಸುತಿಹ || 1 ||</p>
<p>ಕುಜನರ ಸುಮಾರ್ಗಕೆ ತರುವ<br>
ಸುಜನರಿಗೆ ಗಮ್ಯವ ತೋರುವ<br>
ಬಾಳನು ನಂದನ ಮಾಡುವ<br>
ಜೀವನ ಸಾರ್ಥಕ ಮಾಡುವ || 2 ||</p>
<p>ಶರಣೆಂಬರ ಕೈ ಹಿಡಿಯುವ<br>
ಮತಿಹೀನರಿಗೆ ಮತಿಯ ಕೊಡುವ |<br>
ನಿಸ್ವಾರ್ಥದಿ ಬಾಳಿರಿ ಎನುವ<br>
ಶಿಷ್ಯರುದ್ಧಾರದಲಿ ಸಂತಸ ಕಾಣುವ || 3 ||</p>
<hr>
<p>17. ಬದುಕೇ ಧನ್ಯವಾಯಿತು</p>
<p>ಬದುಕೇ ಪಾವನವಾಯಿತು<br>
ಗುರುವರನ ಸೇವೆಯು ದೊರೆತು<br>
ನಮ್ಮ ಬದುಕೇ ಪಾವನವಾಯಿತು |</p>
<p>ಪೂರ್ವಿಕರು ಮಾಡಿದ ಪುಣ್ಯದ ಫಲವೋ<br>
ಹಿಂದಿನ ಜನ್ಮಗಳ ಸುಕೃತವೇನೋ  |<br>
ಮಾಡಿದ ಪೂಜೆಗಳ ಫಲವೋ<br>
ಸಾಧುಜನರ ದರ್ಶನದ ಫಲವೋ || 1 ||</p>
<p>ಸುಲಭಕೆ ಎಂದೂ ಒಲಿಯನಿವನು<br>
ಯಾರಿಗು ಅರ್ಥವಾಗದಿವನು |<br>
ಕರ್ಮಮಾರ್ಗದಿ ಜ್ಞಾನವರ್ಜಿಸಿ ಎನುವನೋ<br>
ಜ್ಞಾನದ ಹಾದಿಲಿ ಪರಮಾರ್ಥವ ಕಾಣಿರೆನುವನೋ || 2 ||</p>
<p>ನಡೆನುಡಿಯಲಿ ಶುದ್ಧನಾಗಿಹನೋ<br>
ಬಾಹ್ಯಾಡಂಬರಕೆ ಸೋಲನಿವನೋ |<br>
ಧರ್ಮಮಾರ್ಗದಿ ನಡೆಯಿರಿ ಎನುವನೋ<br>
ಶುದ್ಧಾಂತರಾತ್ಮಕೆ ಒಲಿಯುವನಿವನು || 3 ||</p>
<p>ಆತ್ಮಸಾಧನೆಯೇ ಗುರಿಯೆನುವನೋ<br>
ಧನಸ್ವರ್ಣಾದಿಗಳಿಗೆ ಬೆಲೆಕೊಡದವನೋ |<br>
ಜಪಧ್ಯಾನದಿ ಸಾಧನೆಮಾಡಿರೆನುವನೋ<br>
ಶುದ್ಧಮನದಲಿ ಸದಾ ನಲಿಯುವನೂ || 4 ||</p>
<hr>
<p>18. ಪೂಜ್ಯ ಗುರುಪಾದ</p>
<p>ಮಾರ್ಗಬಂಧುವಿನ ಪಾದಸ್ಪರ್ಶ<br>
ಮನದಲಿ ಅದೇನೋ ಹರ್ಷ |</p>
<p>ಗುರುಪಾದಗಳಲಿ ನಲಿವ ಹೂಗಳು<br>
ಅವರ್ಣ್ಯವೀ ಇದರ ಚೆಲುವು |<br>
ಘಳಿಗೆ ಸೂಸಿದರೂ ಸುಗಂಧ<br>
ಮನವು ಮರೆಯದಿದರ ಗಂಧ || 1 ||</p>
<p>ಪೂರ್ವಜನ್ಮದ ಸುಕೃತವೋ<br>
ಹಿರಿಯರು ಮಾಡಿಹ ಪುಣ್ಯವೋ<br>
ದೊರೆತಿದೆ ಸುಮಗಳಿಗಿಂತಾ ಸುಯೋಗ<br>
ನಿಷ್ಕಲ್ಮಶ ಮನಗಳಿಗೆ ಇದುವೇ ಯೋಗ  || 2 ||</p>
<hr>
<p>19. ಅರಿವಿನ ಗುರು</p>
<p>ಕಾವಿ ಧರಿಸದ ಸಂನ್ಯಾಸಿಯಿವನಮ್ಮಾ<br>
ಮನಕೇ ಕಾವಿಯುಟ್ಟಿಹನಮ್ಮಾ |</p>
<p>ಭೋಗಭಾಗ್ಯಗಳ ಆಸೆ ಇವಗಿಲ್ಲ<br>
ಧನಕನಕಗಳು ಇವಗೆ ಬೇಕಿಲ್ಲ |<br>
ಮಹಿಮೆಹಿರಿಮೆಗಳಾ ಗೊಡವೆಯಿಲ್ಲ<br>
ಮಾನಾಪಮಾನಗಳಾ ಚಿಂತೆಯೇ ಇಲ್ಲ || 1 ||</p>
<p>ಸ್ವಾತ್ಮಾನಂದದಿ ಸದಾ ನಲಿವನಮ್ಮಾ<br>
ಭಕ್ತರ ದುಗುಡವ ದೂರ ಮಾಡುವನಮ್ಮ |<br>
ಧರ್ಮಸ್ಥಾಪನೆಯೇ ಇವನ ಗುರಿಯಮ್ಮಾ<br>
ತಾ ನೆಡೆದು ಪರರಿಗೆ ದಾರಿತೋರುವನಮ್ಮಾ || 2 ||</p>
<p>ನಮ್ಮೊಳಗಿನ ಗುರುವ ಅರಿಯಿರೆನುವ<br>
ಮೌನದಿ ಸಾಧನೆ ಮಾಡಿರೆನುವ<br>
ಅಣುವಿನಲೂ ಭಗವಂತನ ಕಾಣಿರೆನುವ<br>
ಭುವಿಗೆ ಬಂದದುದ್ದೇಶವನು ಸಫಲಮಾಡಿಕೊಳ್ಳಿರೆನುವ || 3 ||</p>
<hr>
<p>20. ಸುಮ್ಮನೇ ಸಿಗುವಂತವನೇ ಸದ್ಗುರುವು</p>
<p>ಸುಮ್ಮನೇ ದೊರಕುವಂತವನೇ ಗುರುವು<br>
ಸುಮ್ಮನೇ ಸಿಗುವಂತವನೇ ಸದ್ಗುರುವು |</p>
<p>ನಾನೆಂಬ ಅಹಂ ಅಳಿದವಗೆ<br>
ಸೋಹಂ ಎಂದೆನುವಗೆ |<br>
ಕಣಕಣವೂ ಅವನೇ ತುಂಬಿರುವಗೆ<br>
ದೀನನಾಗಿ ಶರಣಾಗಿರುವಗೆ || 1 ||</p>
<p>ಹೃದ್ದೀಪದಿ ಶುದ್ಧಾತ್ಮವ ಬೆಳಗಿಸುವಗೆ<br>
ಅಂತರಂಗವು ನಿರ್ಮಲವಾಗಿರುವಗೆ |<br>
ತ್ರಿಕರಣ ಶುದ್ಧಚರಿತನವಗೆ<br>
ಸಂಸಾರದಿ ಅಸಂಗಿಯಾಗಿರುವಗೆ || 2 ||</p>
<p>ಎಲ್ಲರಲೂ ಸಮತ್ವವಿರುವಗೆ<br>
ಸಾಧನೆಯ ದಾರಿಲಿ ನಡೆಯುವಗೆ |<br>
ನಾಮಸ್ಮರಣೆಯ ಭಕ್ತಿಯಿಂ ಮಾಡುವಗೆ<br>
ಕರ್ತೃತ್ವಭಾವ ನಶಿಸುವವಗೆ || 3 ||</p>
<hr>
<p>21. ಆಗಮಿಸು ಗುರುನಾಥ</p>
<p>ಆಗಮಿಸು ಗುರುರಾಜ ಶ್ರೀಪಾದರಾಜ<br>
ಭಕುತರ ಮನೆಯೆಂಬ ಹೃದಯಮಂದಿರದಲ್ಲಿ |</p>
<p>ದೀನಳಾ ಮನೆಗಂದು ಬಂದ ಶಂಕರನ ಹಾಗೆ<br>
ಸುಮತಿ ಮನೆಗೆ ಬಂದ ಶ್ರೀದತ್ತನಾ ಹಾಗೆ |<br>
ನೀನಿಲ್ಲದೆ ಜಗವೆ ಇಲ್ಲ<br>
ನೀನೇ ನನಗೆಲ್ಲ<br>
ಕರುಣೆಯಿಂದ ಸಾಧನೆಯ ಹಾದಿ ತೋರೋ ಗುರುನಾಥನೇ || 1 ||</p>
<p>ಆಶೆಯ ಕಂಗಳಲಿ ಬತ್ತದಿರಲಿ<br>
ಚಿರಕಾಲ ಪದಸೇವೆ ದೊರಕುತಿರಲಿ |<br>
ಭೋಗಭಾಗ್ಯವು ಬೇಕಿಲ್ಲ<br>
ಪಾದಧೂಳಿಯೆ ಸಾಕೆಲ್ಲ<br>
ಒಮ್ಮೆಯೇ ಬಂದೆಮ್ಮ ಜೀವನ ಸಾರ್ಥಕಮಾಡೋ ನನ್ನಾತ್ಮಬಂಧುವೇ ..... || 2 ||</p>
<hr>
<p>22. ಎಲ್ಲಿ ನಿಲುವೆ ಎಂದು ಬರುವೆ ಗುರುವೆ</p>
<p>ಎಲ್ಲಿ ನಿಲುವೆ ಎಂದು ಬರುವೆ ಗುರುವೆ ನಮ್ಮ ಮನೆಯಲಿ<br>
ಎಂತು ನಲಿವೆ ಹೇಗೆ ನುಡಿವೆ ಗುರುವೆ ನಮ್ಮ ಮನದಲೀ |</p>
<p>ನಿನ್ನ ನೋಡುವ ಕಾತರ<br>
ನೀಗಿಸಿತು ನಮ್ಮೆಲ್ಲಾ ಬೇಸರ |<br>
ಹೊತ್ತಿಸಿ ಹೃದಯದಿ ಕಿರುದೀಪ<br>
ಕಾಣುವೆ ಎಲ್ಲೆಲ್ಲೂ ನಿನ್ನ ದಿವ್ಯರೂಪ || 1 ||</p>
<p>ಸ್ವಾತ್ಮಾರಾಮದ ಆ ಬಿಂಬ<br>
ಮೂಡಿದೆ ಮನದಲದರ ಪ್ರತಿಬಿಂಬ |<br>
ಕರ್ಮವಶಪ್ರಾಪ್ತಿಯ ಜೀವನ<br>
ನಿನ್ನ ಸ್ಮರಣೆಯಿಂದ ಪಾವನ || 2 ||</p>
<p>ಜೀವನವೇ ನೀನಿತ್ತ ಭಿಕ್ಷೆ<br>
ಅದುವೇ ನಮ್ಮ ಬಾಳಿಗೆ ಶ್ರೀರಕ್ಷೆ |<br>
ಜನ್ಮಜನ್ಮದ ಅನುಬಂಧ<br>
ತಿಳಿಯಲಿದರ ಋಣಾನುಬಂಧ || 3 ||</p>
<hr>
<p>23. ದೇವದೇವನೇ ಭಕ್ತಪಾಲನೇ</p>
<p>ದೇವದೇವನೇ ಭಕ್ತಪಾಲನೇ<br>
ನಿನಗೆ ಸಾಷ್ಟಾಂಗ ವಂದನೆ |<br>
ಗುರುವರೇಣ್ಯನೇ ದೇವದೂತನೇ<br>
ನಿನಗಿದೋ ಭಕ್ತಿಯ ವಂದನೆ ||</p>
<p>ಎಲ್ಲರಲ್ಲಿಹ ಸುಪ್ತಚೇತನನೇ<br>
ಮೂಡಿಸಿ ಅದ್ವೈತದ ಭಾವನೆ |<br>
ನಾನು ನನ್ನದೆಂಬ ಕಲ್ಪನೆ<br>
ತೊಡೆದುಹಾಕೋ ಈ ಭಾವನೆ || 1 ||</p>
<p>ಮನದಲಿ ನೆಲೆಸಿಹ ಗುರುದತ್ತನೇ<br>
ಅಳಿಸು ನೀ ನಶ್ವರ ಕಾಮನೆ |<br>
ಕರುಣಿಸು ಅರಿವಿನ ಸೂಚನೆ<br>
ಮಾಡಿಸು ನೀ ಆತ್ಮೋದ್ಧಾರದ ಸಾಧನೆ || 2 ||</p>
<hr>
<p>24. ಸಖರಾಯಾಧೀಶ</p>
<p>ಜ್ಞಾನಭಾಸ್ಕರ ಬೆಳಗುತಿರುವ<br>
ಕರ್ಮಬಂಧನ ಕಳೆಯುತಿರುವ<br>
ನೋಡಲು ಸಖರಾಯಾಧೀಶನ<br>
ಸಾಲದು ಸಾವಿರ ನಯನ ||</p>
<p>ಹಚ್ಚಿಟ್ಟ ದೀಪಗಳಾ ಸಾಲು<br>
ಸರಿಸಿತು ಕಾರಿರುಳಾ ಕತ್ತಲು |<br>
ಮರೆಸಿತು ನಮ್ಮೆಲ್ಲರ ಚಿಂತೆ<br>
ಹರಡಿತು ಎಲ್ಲೆಡೆ ನಿಶ್ಚಿಂತೆ || 1 ||</p>
<p>ನಶಿಸಿ ಮನದ ಅಂಧಕಾರ<br>
ಕರಗಿಸಿ ದುಃಖದ ಮಮಕಾರ |<br>
ಓಡಿಸಿ ನಾನೆಂಬ ಅಹಂಕಾರ<br>
ಮಾಡಿಸಿ ಸಚ್ಚಾರಿತ್ರ್ಯದ ಅಲಂಕಾರ || 2 ||</p>
<p>ದೀಪಜ್ಯೋತಿಯ ಬೆಳಕಿನಲಿ<br>
ನಮ್ಮೆಲ್ಲಾ ಪಾಪಗಳು ಕರಗಲಿ |<br>
ಗುರುವರನ ಅನುಗ್ರಹ ದೊರೆಯಲಿ<br>
ಗುರುಸೇವೆಗೆಮ್ಮ ಬದುಕೇ ಮೀಸಲಾಗಿರಲೀ || 3 ||</p>
<hr>
<p>25. ತೊರೆಯಲಾಗುವುದೇ ಗುರು ನಿನ್ನ ಸೇವೆಯ</p>
<p>ತೊರೆಯಲಾಗುವುದೇ ಗುರು ನಿನ್ನ ಸೇವೆಯ<br>
ಮರೆತು ಬಾಳಲು ಸಾಧ್ಯವೇ ಗುರು ನಿನ್ನ ಜಪವ |</p>
<p>ಹೃನ್ಮೂಲೆಯಲಿ ನೆಲೆಸಿಹೆ ನೀ ಭದ್ರವಾಗಿ<br>
ಚಿತ್ತದೊಳೆಗೆನ್ನ ಬೆರೆತಿಹೆ ನೀ ಶಾಂತವಾಗಿ |<br>
ಮಾತಿನಲಿ ಬರುತಿಹೆ ನೀ ವ್ಯಕ್ತವಾಗಿ<br>
ಉಸುರಿನಲಿ ತುಂಬಿಹೆ ನೀ ಚೇತನನಾಗಿ || 1 ||</p>
<p>ಜನರೆಲ್ಲ ಮೂಢನೆಂದು ನಿಂದಿಸಲಿ<br>
ಭ್ರಾಂತಿಯಲಿ ನಿನದೇನೆಂದು ಜರಿಯಲಿ |<br>
ಮಾತುಮಾತಿಗೂ ಸುಮ್ಮನೆ ಹಂಗಿಸಲಿ<br>
ಹೆಜ್ಜೆಹೆಜ್ಜೆಯಲು ಪ್ರಾಬಲ್ಯವವರ ಮೆರೆಯಲೀ || 2 ||</p>
<p>ಬೇಕಿಲ್ಲ ಪ್ರಭುವೇ ಧನಕನಕ ಸ್ಥಾನಮಾನ<br>
ಬೇಕಿಲ್ಲ ಗುರುವೇ ಕ್ಷಣಿಕಭೋಗದಾ ಸಮ್ಮಾನ |<br>
ಕೇಳುವುದೊಂದೇ ನಿನ್ನ ಇಹಪರದ ಉದ್ಧಾರ<br>
ಕರುಣಿಸು ಗುರುವೇ ಮುಕ್ತಿಮಾರ್ಗದಾ ಶ್ರೀಕಾರ ||</p>
<hr>
<p>26. ಭಜ ಗುರುನಾಥಮ್</p>
<p>ಭಜ ಗುರುನಾಥಂ ಸ್ಮರ ಗುರುನಾಥಮ್<br>
ಗುರುನಾಥಂ ಭಜ ಮಂದಮತೆ |<br>
ದುಸ್ತಾರೇ ಭವಾಂಧಕಾರೇ<br>
ಅರ್ಜುನೋ ರಕ್ಷತಿ ಮನಸಿ ಸ್ಥಿತ್ವಾ || 1 ||</p>
<p>ದೀನ ಜಹೀಹಿ ಮದಾಹಂಕಾರಂ<br>
ಭಜ ಸತ್ಸಂಗೇ ಅರ್ಜುನ ಶರಣಮ್ |<br>
ಕಾರ್ಯಂ ಕುರುತ ಅರ್ಪಣಭಾವೇ<br>
ಚಿತ್ತಂ ತೇನ ಪ್ರಮೋದಯ ನಿತ್ಯಮ್ || 2 ||</p>
<p>ಮಾ ಕುರು ಸಕಲಜೀವಿಷು ಭೇದಂ<br>
ಲಸತಿ ಸಮೇಷಾಂ ಆತ್ಮಾ ಏಕಮ್ |<br>
ಭಾವಾ ಸದ್ಗುರು ಹೃದಯೇ ನಿತ್ಯಂ<br>
ಅರ್ಜುನ ಸಂಗೇ ನಂದಯ ಚಿತ್ತಮ್ || 3 ||</p>
<p>ದೇಯಂ ಸೇವಾಭಾಗ್ಯಮನಂತಂ<br>
ಕಾರ್ಯಂ ಸದ್ಗುರುಪಾದೇ ಶರಣಮ್ |<br>
ಜ್ಞೇಯಂ ಅರ್ಜುನಪಾದೇ ತತ್ತ್ವಂ<br>
ದೇಯಂ ಸಾಧುಜನಾಯ ಚ ಚಿತ್ತಮ್ || 4 ||</p>
<p>ಗುರುಚರಣಾಮೃತ ನಿಶ್ಚಲಭಕ್ತಃ<br>
ಸಂಸಾರಾಂಬುಧಿ ತಾರಣಶಕ್ತಃ |<br>
ಅರ್ಜುನಮಾನಸ ಪರಮಾನಂದಮ್<br>
ಪಶ್ಯಸಿ ನನು ಹೃದಯಸ್ಥಂ ದೇವಮ್ || 5 ||</p>
<hr>
<p>27. ವಿಬುಧಕೀರ್ತಿತಮ್</p>
<p>ವಿಬುಧಕೀರ್ತಿತಂ ವಂದ್ಯಪಾದುಕಂ<br>
ಅಮಿತಶಕ್ತಿದಂ ಮೋಹನಾಶಕಮ್ |<br>
ಕರಣಶೋಧಕಂ ಕರ್ಮಬೋಧಕಮ್<br>
ಗುರುಪದಂ ಶಿವಂ ಸಂತತಂ ಭಜೇ || 1 ||<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<p>ದುರಿತವಾರಣಂ ದ್ವಂದ್ವನಾಶಕಂ<br>
ಭುವನವಂದಿತಂ ಲೋಕವಿಶೃತಮ್ |<br>
ಗಗನವಿಸೃತಂ ಗಮ್ಯದರ್ಶಕಂ<br>
ಗುರುಪದಂ ಶಿವಂ ಸಂತತಂ ಭಜೇ || 2 ||<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<p>ಸತತ ವೈಭವಂ ಸದ್ವಿಚಾರದಂ<br>
ಸಮಯಬೋಧಕಂ ಸದ್ಗತಿಪ್ರದಮ್ |<br>
ಸಕಲತತ್ತ್ವದಂ ಸತ್ಯವಾದಿನಂ<br>
ಗುರುಪದಂ ಶಿವಂ ಸಂತತಮ್ ಭಜೇ || 3 ||<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<p>ಬುಧಜನಪ್ರಿಯಂ ಸೌಖ್ಯದಾಯಕಂ<br>
ಅನಘದರ್ಶನಂ ಸ್ಫೂರ್ತಿದಾಯಕಂ |<br>
ವಿನಯಭೂಷಣಂ ವಾಂಛಿತಪ್ರದಂ<br>
ಗುರುಪದಂ ಶಿವಂ ಸಂತತಂ ಭಜೇ || 4 ||<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<p>ಭಜನಮಾನಸಂ ಭಕ್ತಸೇವಿತಂ<br>
ಭಯನಿವಾರಣಂ ಬಂಧಮೋಚಕಂ |<br>
ಲಲಿತವಾಕ್ಪಟುಂ ಲಾಲನಪ್ರಿಯಂ<br>
ಗುರುಪದಂ ಶಿವಂ ಸಂತತಂ ಭಜೇ || 5 ||<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<p>ಅರುಣಪೂಜಕಂ ಶಾರದಾಸುತಂ<br>
ಚರಣಸೇವಿತಂ ಚಾರುಸಂಸ್ಥಿತಮ್ |<br>
ಅಭಯದಾಯಕಂ ಕೃಷ್ಣರೂಪಿಣಮ್<br>
ಗುರುಪದಂ ಶಿವಂ ಸಂತತಂ ಭಜೇ || 6 ||<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<p>ಪ್ರಣವರೂಪಿಣಂ ಪುಣ್ಯವರ್ಧನಂ<br>
ಪ್ರಗತಿಕಾರಣಂ ಸಂಸ್ಕೃತಿಪ್ರಿಯಮ್ |<br>
ಪ್ರಮತಿದಾಯಕಂ ಕ್ಲೇಷವಾರಕಂ<br>
ಗುರುಪದಂಶಿವಂ ಸಂತತಂ ಭಜೇ || 7 |<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<p>ಜಗತಿಭೂಷಣಂ ಸತ್ವರೂಪಿಣಂ<br>
ಮನುಜಸೇವಿತಂ ಮುಕ್ತಿಕಾರಕಮ್ |<br>
ಅತುಲಭಕ್ತಿದಂ ಜ್ಞಾನದಾಯಕಂ<br>
ಗುರುಪದಶಿವಂ ಸಂತತಂ ಭಜೇ || 8 ||<br>
ವೇಂಕಟಾಚಲಂ ಗುರು ವೇಂಕಟಾಚಲಂ<br>
ವೇಂಕಟಾಚಲಂ ಗುರು ಭಾವಯಾಮ್ಯಹಮ್</p>
<hr>
<p>28. ಅರ್ಜುನಂ ಶ್ರೀಧರಮ್</p>
<p>ಅರ್ಜುನಂ ಶ್ರೀಧರಂ<br>
ಹರಿ ಗೋವರ್ಧನಂ |<br>
ಸಖರಾಯಾಸಖಂ<br>
ಗುರು ವೇಂಕಟಾಚಲಮ್ ||</p>
<p>ನಾನು ಇನ್ನೇನನ್ನೂ ನಿನ್ನ ನಾ ಬೇಡೆನು<br>
ಗುರುಭಕ್ತಿಯಿಂದ ನಿನ್ನನ್ನು ನಾ ಕರೆವೆನು || 1 ||</p>
<p>ನೀನೇ ಗುರುನಾಥನು ನಿನ್ನ ನಾ ಭಜಿಪೆನು |<br>
ನನ್ನ ಮನಸಿಂದ ನಿನ್ನನ್ನು ನಾ ಭಜಿಪೆನು || 2 ||</p>
<p>ನೀನೇ ಸಾಯಿನಾಥನು ನೀನೇ ಶ್ರೀಪಾದನು |<br>
ನಿನ್ನ ಕೃಪೆಯಿಂದ ನಾನೆಂದು ಕೃತಾರ್ಥನು || 3 ||</p>
<p>ನೀನೇ ಶ್ರೀಕಾಂತನು ನೀನೇ ದತ್ತಾಂಶನು |<br>
ನಿನ್ನ ದಯೆಯಿಂದ ಬೆಳಗಯ್ಯಾ ಈ ಬಾಳನು || 4 ||</p>
<hr>
<p>29. ಸಖರಾಯಪಟ್ಟಣದಾ ನಾಥನೇ</p>
<p>ಸಖರಾಯಪಟ್ಟಣದ ನಾಥನೇ<br>
ನೀ ದಯೆತೋರು ನನ್ನಲಿ ಬಂಧುವೇ |<br>
ನನ್ನಲ್ಲಿ ನೀನು ನಿನ್ನಲ್ಲಿ ನಾವು<br>
ಬೆರೆತರೆ ಜೀವನ ಚಂದವೇ ||ಪ ||</p>
<p>ಜೀವಿಗಳು ಒಂದೆಯೇ ಅಲ್ಲವೇ<br>
ಭೇದವು ಇದರಲ್ಲಿ ತರವೇ |<br>
ಸ್ವಾಮಿಯು ನೀನು ಸೇವಕ ನಾನು<br>
ಬೇಡುವುದು ಇನ್ನೇನು ಪ್ರಭುವೇ ||  1 ||</p>
<p>ಸ್ನಾನವು ಮನಸಿಗೆ ತಂದೆಯೇ<br>
ಚಿತ್ತವು ಶುದ್ಧಿಯಿರೆ ಸಾಲದೇ |<br>
ದೇಹವೂ ನೀನು ಆತ್ಮವೂ ನೀನು<br>
ಇನ್ನೇಕೆ ಭೂಷಣವು ಹರನೇ  || 2||</p>
<p>ಮಾತನಾಡುವ ದೈವವೇ<br>
ದರುಶನ ನೀಡಯ್ಯ ಪ್ರಭುವೇ |<br>
ಬಂಧುವೂ ನೀನು ಬಳಗವೂ ನೀನೇ<br>
ಕರ್ಮವ ಕಳೆಯಯ್ಯಾ ಪ್ರಭುವೇ || 3 ||</p>
<p>ಸತ್ಯಸುಂದರ ನೀನು ತಂದೆಯೇ<br>
ನಿನಗೇಕೆ ಭೂಷಣ ಪ್ರಭುವೇ |<br>
ತನುವನು ಶೋಧಿಸಿ ಮನವನು ಗುಡಿಸಿ<br>
ಪೂಜಿಸುವೆ ನಿನ್ನನ್ನೇ ಹರನೇ || 4 ||</p>
<hr>
<p>30. ಗುರುನಾಥನೇ ನನ್ನ ಈಶ್ವರ</p>
<p>ಗುರುನಾಥನೇ ನನ್ನ ಈಶ್ವರ<br>
ನಿನ್ನ ನಂಬಿದವರಿಗೆ ನೀ ಭಾಸ್ಕರ |<br>
ನಿನ್ನಯ ಜ್ಞಾನ ನಿನ್ನಯ ಧ್ಯಾನ<br>
ಜಗಕೆ ನೀನೇ ಪರಮೇಶ್ವರ ||</p>
<p>ಸಖರಾಯಾಪಟ್ಟಣಾಧೀಶ್ವರ<br>
ಅವಧೂತನೆಂಬ ಶ್ರೀಕರ |<br>
ನಿನ್ನಯ ಜ್ಞಾನ ನಿನ್ನದೇ ಧ್ಯಾನ<br>
ಜಗಕೆ ನೀನೇ ಪರಮೇಶ್ವರ || 1 ||</p>
<p>ಮೂರು ಲೊಕಸಂಚಾರೇಶ್ವರ<br>
ನಿನ್ನ ಭಕ್ತರಿಗೆ ಸಕಲೇಶ್ವರ |<br>
ಕಣ್ಣುಕೋರುವಗೆ ತ್ರಿಣೇಶ್ವರ<br>
ಭಜನಾಪ್ರಿಯ ಸಂಕೇಶ್ವರ || 2 ||</p>
<p>ಗುರುಭಕ್ತರಿಗೆ ಆದೀಶ್ವರ<br>
ಗುರುನಾಮವೇ ಮುಕ್ತೀಶ್ವರ |<br>
ರಜಾತಾದ್ರಿ ಚಂದ್ರಮೌಳೇಶ್ವರ<br>
ಬಹುರೂಪಿ ಅರ್ಧನಾರೀಶ್ವರ || 3 ||</p>
<hr>
<p>31. ನಮ್ಮ ಸದ್ಗುರು ಗುರುನಾಥ</p>
<p>ನಮ್ಮ ಸದ್ಗುರು ಗುರುನಾಥ<br>
ನಮ್ಮ ಸದ್ಗುರು ಗುರುನಾಥ |<br>
ನಮ್ಮ ಸಾಯಿ ಗುರುನಾಥ<br>
ನಮ್ಮ ಶ್ರೀಧರ ಗುರುನಾಥ ||</p>
<p>ಎಲ್ಲರನು ಸಲಹುವನು<br>
ಗುಣಸಾಗರ ಗುರುನಾಥ |<br>
ಜೀವನದ ಪಾಠವನು<br>
ಬೋಧಿಸುವ ಗುರುನಾಥ || 2 ||</p>
<p>ನಾಮಸ್ಮರಣೆಯೇ ಗುರುನಾಥ<br>
ದತ್ತಸ್ವರೂಪಿ ಗುರುನಾಥ |<br>
ಸರ್ವರಲಿ ನೆಲೆಸಿಹನು<br>
ಕೃಪಾಸಾಗರ ಗುರುನಾಥ || 3 ||</p>
<p>ಕೃಷ್ಣಾರ್ಜುನ ಗುರುನಾಥ<br>
ಚಂದ್ರಶೇಖರ ಗುರುನಾಥ |<br>
ಭಕ್ತರಿಗೆ ಅಭಯವನು<br>
ನೀಡುವ ಗುರುನಾಥ || 4 ||</p>
<hr>
<p>32. ನಾವು ನೀವು  ಸೇರಿ ಗುರುಗಳ ಸೇವೆ ಮಾಡೋಣ್ರಿ</p>
<p>ನಾವು ನೀವು ಸೇರಿ ಗುರುಗಳ ಸೇವೆ ಮಾಡೋಣ್ರಿ<br>
ನಮ್ಮ ಗುರುನಾಥನ ಸ್ಮರಣೆಯಿಂದ ಮುಕ್ತಿ ಹೊಂದೋಣ್ರಿ |<br>
ಗುರುನಾಥನ ಸ್ಮರಣೆಯಿಂದ ಮುಕ್ತಿ ಹೊಂದೋಣ್ರಿ<br>
ಅವರ ದರ್ಶನದಿಂದ ಬಾಳು ಬಂಗಾರ ಕಣ್ರೀ || 1 ||</p>
<p>ಸಖರಾಯಾ ಪಟ್ಟಣದ ಅವಧೂತ ಕಾಣ್ರೀ<br>
ಅವರು ನಂಬಿದೋರಾ ಪಾಲಿಗೆ ಭಗವಂತ ಕಣ್ರೀ |<br>
ಅವರು ನಂಬಿದೋರ ಪಾಲಿಗೆ ಭಗವಾಂತ ಕಣ್ರೀ<br>
ಅವರ ದಯೆಯಿಂದ ಬಾಳು ಬೆಳಕು ಕಣ್ರೀ || 2 ||</p>
<p>ಜೀವಿಗಳಲ್ಲಿ ಭೇದಭಾವ ಮಾಡ್ ಬಾರ್ದು ಕಣ್ರೀ<br>
ಎಲ್ಲರಲ್ಲೂ ಭಗವಂತನ ನೋಡ್ಬೇಕು ಕಣ್ರೀ |<br>
ಮನಸು ಶುದ್ಧಿಯಿದ್ರೆ ಒಲೀತಾನೇ ಕಣ್ರೀ<br>
ಶ್ರದ್ಧೆಯಿಂದಾ ಗುರುನಾಥನ್ನ ಪೂಜಿಸ್ಬೇಕು ಕಣ್ರೀ || 3 ||</p>
<p>ಭಕ್ತರಾ ಕಷ್ಟಗಳ ಕಳೆಯುವಂತಣ್ರಿ<br>
ಅವರ ಸೇವೆಗೆ ಜೀವನ ಮುಡಿಪಾಗಿಡೋಣ್ರೀ |<br>
ಸದ್ಗುರು ಮಹಿಮೆ ಒಮ್ಮೆ ತಿಳಿಬೇಕಣ್ರೀ<br>
ಅವರ ಆದರ್ಶಗಳ ನಾವು ಪಾಲಿಸ್ಬೇಕ್ ಕಣ್ರೀ || 4 ||</p>
<hr>
<p>33. ಗುರುನಾಮವೇ ಪಾವನಮ್</p>
<p>ಗುರುನಾಮವೇ ಪಾವನಮ್<br>
ಗುರುತತ್ತ್ವವೇ ಸಾಧನಮ್</p>
<p>ಜೀವನ ನದಿಯೇ ಗುರು ನಿನ್ನ ಜಪವು<br>
ದಯೆ ತೋರೋ ಪ್ರಭು ಬೇಡುವೆ ನಿನ್ನಾ<br>
ನಾನು ನಿನಗೆ ಶರಣಮ್ || 1 ||</p>
<p>ಬಾಳಿನ ಬೆಳಕೆ ಗುರು ನಿನ್ನ ಒಲವು<br>
ದಯೆ ತೋರೋ ಪ್ರಭು ಬೇಡುವೆ ನಿನ್ನಾ<br>
ನಾನು ನಿನಗೆ ಶರಣಮ್ || 2 ||</p>
<p>ಸುಂದರ ನಗುವೇ ಗುರು ನಿನ್ನ ಮೊಗವು<br>
ದಯ ತೋರೋ ಪ್ರಭು ಬೇಡುವೆ ನಿನ್ನಾ<br>
ನಾನು ನಿನಗೆ ಶರಣಮ್ || 3 ||</p>
<p>ಗುರುವಿನ ಕೃಪೆಯೇ ಗುರು ನಿನ್ನ ಚಂದವು<br>
ದಯೆ ತೋರೋ ಪ್ರಭು ಬೇಡುವೆ ನಿನ್ನಾ<br>
ನಾನು ನಿನಗೆ ಶರಣಮ್ || 4 ||</p>
<p>ಗುರುವಿನ ಭಕ್ತಿ ಗುರುವಿನ ಶಕ್ತಿಯು<br>
ದಯೆತೋರೋ ಪ್ರಭು ಬೇಡುವೆ ನಿನ್ನಾ<br>
ನಾನು ನಿನಗೆ ಶರಣಮ್ || 5 ||</p>
<p>ಆತ್ಮದ ಶೋಧನೆ ಜೀವದಿ ಮುಕ್ತಿಯು<br>
ದಯೆತೋರೋ ಪ್ರಭು ಬೇಡುವೆ ನಿನ್ನಾ<br>
ನಾನು ನಿನಗೆ ಶರಣಮ್ || 6 ||</p>