ಪಂಡರಾಪುರವೆಂಬ ದೊಡ್ಡ ನಗರ

ಪಂಡರಾಪುರವೆಂಬ ದೊಡ್ಡ ನಗರ
ಅಲ್ಲಿ ವಿಠೋಬನೆಂಬ ಸಾಹುಕಾರ |
ವಿಠೋಬನಿರುವುದು ನದಿತೀರ
ಅಲ್ಲಿ ಪಂಡರಿಭಜನೆ ವ್ಯಾಪಾರ || ಪ ||

ತಂದೆ ನೀನೇ ತಾಯಿ ನೀನೇ ಪಾಂಡುರಂಗ
ನಮ್ಮ ಬಂಧು ನೀನೇ ಬಳಗ ನೀನೇ ಪಾಂಡುರಂಗ |
ಭಕ್ತರ ಪೋಷಕ ಪಾಂಡುರಂಗ
ನಮ್ಮ ಮುಕ್ತಿದಾಯಕ ಪಾಂಡುರಂಗ || 1 ||

ವಿಠೋಬನಿಗೆ ಪ್ರಿಯ ತುಳಸಿಹಾರ
ಅಲ್ಲಿ ಭಕ್ತಜನರ ವ್ಯಾಪಾರ |
ವಿಠೋಬನಿಗೆ ಪ್ರಿಯ ಬುಕ್ಕಿಯ ಗಂಧ
ಅಲ್ಲಿ ಚಂದ್ರಭಾಗಾ ಸ್ನಾನ ಬಲು ಅಂದ || 2 ||

ಶ್ರೀ ಹರಿ ವಿಠ್ಠಲ ಪಾಂಡುರಂಗ
ಜಯ ಹರಿ ವಿಠ್ಠಲ ಪಾಂಡುರಂಗ |
ವಿಠ್ಠಲ ವಿಠ್ಠಲ ಪಾಂಡುರಂಗ 
ನಮ್ಮ ಪುರಂಧರ ವಿಠ್ಠಲ ಪಾಂಡುರಂಗ || 3 ||