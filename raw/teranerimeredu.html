<p>ತೇರಾನೇರಿ ಮೆರೆದು ಬರುವ ( ೨)<br>
ಭೂಸುರವಂದ್ಯ ಯಾರಕ್ಕ |<br>
ಗುರುರಾಘವೇಂದ್ರರೆಂತೆಂಬೋ<br>
ಯತಿಕುಲತಿಲಕ ಕೇಳ್ ತಂಗೀ ||</p>
<p>ಚಂದದಿ ಕುಂದಣ ಮುಕುಟವ ಧರಿಸಿದ<br>
ಸುಂದರನೀತ ಯಾರಕ್ಕ ... ಯಾರಕ್ಕ ...ಯಾರಕ್ಕ.<br>
ತಂದೆಯ ಅಘಹರಿದು ನರಹರಿಯ ತೋರಿದ<br>
ಆ.......<br>
ಪ್ರಹ್ಲಾದರಾಯಾ ಕೇಳ್ ತಂಗೀ ಇವ<br>
ಪ್ರಹ್ಲಾದರಾಯಾ ಕೇಳ್ ತಂಗೀ || 1 ||</p>
<p>ವಿಪ್ರರು ದಾಸರು ಯತಿತತಿಗಳ ಕೂಡಿ<br>
ಬರುತಿಹನೀತ ಯಾರಕ್ಕ ...ಯಾರಕ್ಕ....ಯಾರಕ್ಕ|<br>
ಕಪ್ಪು ಕೃಷ್ಣನ್ನ ಒಪ್ಪಿಸಿ ಕುಣಿಸಿದ<br>
ಆ ......<br>
ವ್ಯಾಸರಾಯ ಕೇಳ್ ತಂಗೀ<br>
ಇವ<br>
ವ್ಯಾಸರಾಯ ಕೇಳ್ ತಂಗೀ || 2 ||</p>
<p>ವರಹಜ ನದಿಯ ತೀರದಿ ಇದ್ದು<br>
ಭಕುತರ ಪೊರೆವವ ಯಾರಕ್ಕ...ಯಾರಕ್ಕ...ಯಾರಕ್ಕ |<br>
ಹರುಷದಿ ಆನಂದ ವಿಠಲನ ಸಾರಿದ<br>
ಆ......<br>
ಪರಿಮಳಾರ್ಯ ಕೇಳ್ ತಂಗೀ<br>
ಇವ<br>
ಪರಿಮಳಾರ್ಯ ಕೇಳ್ ತಂಗೀ || 3 ||</p>