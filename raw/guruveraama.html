<p>ಗುರುವೆ ರಾಮ ಗುರುವೆ ಶಾಮ</p>
<p>ಗುರುವೆ ರಾಮ ಗುರುವೆ ಶಾಮ<br>
ಗುರುವೆ ನಮಗೆ ಎಲ್ಲ |<br>
ನನ್ನದೆಂಬ ಭಾವಬಿಟ್ಟು<br>
ಅವನ ನೆನೆಯಿರೆಲ್ಲಾ ||</p>
<p>ಹಿಂದೆ ಎಷ್ಟು ಜನುಮವಾಯ್ತೋ ಒಂದು ತಿಳಿಯಲಿಲ್ಲ |<br>
ಭಕ್ತಿಯಿಂದ ಅವನ ನೆನೆಯೆ ಮುಂದೆ ಜನುಮವಿಲ್ಲ || 1 ||</p>
<p>ಕಾಮಧೇನು ಕಲ್ಪವೃಕ್ಷ ಗುರುವೆ ನಮಗೆ ಎಲ್ಲ |<br>
ತಾಯಿಯಂತೆ ಪ್ರೀತಿಯುಣಿಸಿ ನಮ್ಮ ಪೊರೆವನಲ್ಲ || 2 ||</p>
<p>ವೇದದಿಂದ ಭಜನೆಯಿಂದ ಇವನ ನೆನೆವರೆಲ್ಲ<br>
ಶುದ್ಧಮನದಿ ಕೂಗಿ ಕರೆಯೆ ಎದುರು ನಿಲುವನಲ್ಲ || 3 ||</p>
<p>ತಂದೆ ತಾಯಿ ಬಂಧುಬಳಗ ಗುರುನಾಥನೆ ಎಲ್ಲ<br>
ಭಕ್ತಿಯಿತ್ತು ಜ್ಞಾನವಿತ್ತು ಮುಕ್ತಿಕೊಡುವನಲ್ಲ || 4 ||</p>