ಗುರುವೆ ರಾಮ ಗುರುವೆ ಶಾಮ

ಗುರುವೆ ರಾಮ ಗುರುವೆ ಶಾಮ
ಗುರುವೆ ನಮಗೆ ಎಲ್ಲ |
ನನ್ನದೆಂಬ ಭಾವಬಿಟ್ಟು 
ಅವನ ನೆನೆಯಿರೆಲ್ಲಾ || 

ಹಿಂದೆ ಎಷ್ಟು ಜನುಮವಾಯ್ತೋ ಒಂದು ತಿಳಿಯಲಿಲ್ಲ |
ಭಕ್ತಿಯಿಂದ ಅವನ ನೆನೆಯೆ ಮುಂದೆ ಜನುಮವಿಲ್ಲ || 1 ||

ಕಾಮಧೇನು ಕಲ್ಪವೃಕ್ಷ ಗುರುವೆ ನಮಗೆ ಎಲ್ಲ |
ತಾಯಿಯಂತೆ ಪ್ರೀತಿಯುಣಿಸಿ ನಮ್ಮ ಪೊರೆವನಲ್ಲ || 2 ||

ವೇದದಿಂದ ಭಜನೆಯಿಂದ ಇವನ ನೆನೆವರೆಲ್ಲ 
ಶುದ್ಧಮನದಿ ಕೂಗಿ ಕರೆಯೆ ಎದುರು ನಿಲುವನಲ್ಲ || 3 ||

ತಂದೆ ತಾಯಿ ಬಂಧುಬಳಗ ಗುರುನಾಥನೆ ಎಲ್ಲ 
ಭಕ್ತಿಯಿತ್ತು ಜ್ಞಾನವಿತ್ತು ಮುಕ್ತಿಕೊಡುವನಲ್ಲ || 4 ||