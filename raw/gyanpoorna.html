<p>ಜ್ಞಾನಪೂರ್ಣ ಜಗನ್ ಜ್ಯೋತಿ<br>
ನಿರ್ಮಲವಾದ ಮನವೆ ಕರ್ಪೂರದಾರತಿ |</p>
<p>ಅನುದಿನ ಗುರುವಿನ ಅನುಗೂಡಿ ಭಕ್ತಿಯಲಿ<br>
ಜನನ ಮರಣ ರಹಿತ ಜಂಗಮಕೆ ಬೆಳಗಿರೆ |</p>
<h3>|| ಜ್ಞಾನಪೂರ್ಣ ಜಗನ್ ಜ್ಯೋತಿ ||</h3>
<p>ನಾನೀನೆಂಬುದು ಬಿಡಿರಿ<br>
ಸದ್ಗುರು ಪ್ರಾಪ್ತಿ ಜ್ಞಾನಿಗಳೊಡನಾಡಿರಿ |<br>
ಸ್ವಾನುಭಾವದ ಸುಖ ತಾನೆ ಕೈಸೇರುವುದು<br>
ಅನುಭವಿಸಿ ಲಿಂಗಕ್ಕೆ ಮನವೊಪ್ಪಿ ಬೆಳಗಿರೆ ||</p>
<h3>|| ಜ್ಞಾನಪೂರ್ಣ ಜಗನ್ ಜ್ಯೋತಿ ||</h3>
<p>ನಾನಾ ಜನ್ಮದ  ಕತ್ತಲೆ ಕಳೆದುಳಿದು ಬೇಗ<br>
ಮಾನವ ಜನ್ಮದ ಬೆಳಕಲ್ಲಿ<br>
ಹೀನವಿಷಯದಾಸೆ ಹಿಂದುಳಿದು ಗುರುವಿನ<br>
ಧ್ಯಾನವೇ ಗತಿಯೆಂದು ಮನವೊಪ್ಪಿ ಬೆಳಗಿರೆ ||</p>
<h3>|| ಜ್ಞಾನಪೂರ್ಣ ಜಗನ್ ಜ್ಯೋತಿ ||</h3>
<p>ಅಷ್ಟಾವರ್ಣದ  ಸ್ಥೂಲದ  ಮಾನವ ಜನ್ಮ<br>
ಹುಟ್ಟಿ ಬರುವದೆ ದುರ್ಲಭ<br>
ಕೊಟ್ಟಾನೆ ಗುರು ಎಮಗೆ ಮುಟ್ಟಿದ ಫಲದಿಂದ<br>
ಹುಟ್ಟಿದ ಮಗಸಿದ್ಧನ್ಹೆಸರಿಟ್ಟು ಬೆಳಗಿರೆ ||</p>
<h3>|| ಜ್ಞಾನಪೂರ್ಣ ಜಗನ್ ಜ್ಯೋತಿ ||</h3>