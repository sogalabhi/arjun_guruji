<p>ನೀ ಎನ್ನ ಕಾಯಬೇಕಯ್ಯ ಆಂಜನೇಯ<br>
ನೀ ಎನ್ನ ಕಾಯಬೇಕಯ್ಯ<br>
ನೀನು ಎನ್ನ ಕಾಯಬೇಕು<br>
ನಾನು ನಿನ್ನ ಭಜಿಸಬೇಕು<br>
ನೀನು ನಾನು ಒಂದುಗೂಡಿ<br>
ರಾಮಭಜನೆಯ ಮಾಡಬೇಕು |</p>
<p>ದುಸ್ತರದ ಸಂಸಾರಜಲಧಿಯ<br>
ರಾಮ ನಾಮನೌಕೆಯಲ್ಲಿ<br>
ದಾಟ ಹೊರಟಿಹೆ ನಾನು ಪಯಣಿಗ<br>
ನೀನೇ ಅಂಬಿಗ ದಾಟಿಸಯ್ಯ || 1 ||</p>
<p>ರಾಮನಾಮದ ಸಾರವನ್ನು<br>
ಹೀರಿ ಸವಿದಿಹ ಧೀರ ನೀನು|<br>
ರಾಮಭಕ್ತಿಯ ಭಾಂಡಾರವ<br>
ಭಕ್ತವೃಂದಕೆ ನೀಡಿದಾತನು || 2 ||</p>
<p>ಆ ಜನ್ಮ ಬ್ರಹ್ಮಚಾರಿ<br>
ಅಪ್ರತಿಮ ಬಲಶಾಲಿ ನೀನು|<br>
ರಾಮತಾರಕ ಮಂತ್ರಶಕ್ತಿಯ<br>
ಲೋಕಕೆಲ್ಲಕು ತೋರಿದಾತನು || 3 |</p>