ಹಾಡಿದರೆ ರಾಮನಾಮ ಹಾಡಲೇಬೇಕು
ಕೇಳಿದರೆ ರಾಮಕಥೆ ಕೇಳಲೇಬೇಕು
ಬಾಳಿದರೆ ರಾಮನಂತೆ ಬಾಳಲೇಬೇಕು
ರಾಮನಾಮವನ್ನು ಬಿಡದೇ ಭಜಿಸಲೇಬೇಕು ||

ಹೊಗಳಿದರೆ ರಾಮನನ್ನು ಹೊಗಳಲೇಬೇಕು
ತೆಗಳಿದರೆ ರಾಮನನ್ನು ತೆಗಳಲೇಬೇಕು 
ಸೇವೆ ಮಾಡುವಾಗ ರಾಮ ಎನ್ನಲೇಬೇಕು
ಸಮೃದ್ಧಿ ನೀಡುವಂತೆ ಭಜಿಸಲುಬೇಕು

ಭ್ರಾತೃಭಕ್ತಿಯಲ್ಲಿ ಲಕ್ಷ್ಮಣನಂತಿರಬೇಕು
ಭರತನಂತೆ ನೀತಿಯಿಂದ ನಡೆಯಲೇಬೇಕು
ಸೇವೆ ಮಾಡುವಾಗ ಹನುಮನಂತಿರಬೇಕು
ಸೀತೆಯಂತೆ ಕಷ್ಟವನ್ನು ಸಹಿಸಲೇಬೇಕು
