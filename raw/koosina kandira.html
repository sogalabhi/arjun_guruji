<p>ಕೂಸಿನ ಕಂಡೀರಾ ಮುಖ್ಯಪ್ರಾಣನ ಕಂಡೀರಾ<br>
ಬಾಲನ ಕಂಡೀರಾ ಭಗವಂತನ ಕಂಡೀರಾ ||</p>
<p>ಅಂಜನೆ ಉದರದಿ ಜನಿಸಿತು ಕೂಸು<br>
ರಾಮನ ಪಾದಕೆ ಎರಗಿತು ಕೂಸು<br>
ಸೀತೆಗೆ ಉಂಗುರ ಕೊಟ್ಟಿತು ಕೂಸು<br>
ಲಂಕಾಪುರವನೇ ಸುಟ್ಟಿತು ಕೂಸು || 1 ||</p>
<p>ಬಂಡಿಅನ್ನವನೆ ಉಂಡಿತು ಕೂಸು<br>
ಬಕನ ಪ್ರಾಣವ ಕೊಂದಿತು ಕೂಸು<br>
ವಿಷದ ಲಡ್ಡುಗೆ ಮೆದ್ದಿತು ಕೂಸು<br>
ಮಡದಿಗೆ ಪುಷ್ಪವ ಕೊಟ್ಟಿತು ಕೂಸು || 2 ||</p>
<p>ಮಾಯವೆಲ್ಲವ ಗೆದ್ದಿತು ಕೂಸು<br>
ಮಧ್ವಮತವನುದ್ಧರಿಸಿತು ಕೂಸು<br>
ಮಧ್ವರಾಯನೆಂಬ ಹೆಸರಿನ ಕೂಸು<br>
ಪುರಂದರವಿಠಲನ ಪ್ರೇಮದ ಕೂಸು|| 3 |</p>