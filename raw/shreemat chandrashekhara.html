<p>ಶ್ರೀಮತ್ ಚಂದ್ರಶೇಖರ ಭಾರತ್ಯಭಿಧಾನಮಾಶ್ರಯೇ ಯಮಿನಂ<br>
ನಿರವಧಿಸಂಸೃತಿ ನೀರಧಿಮಗ್ನಜನೋದ್ಧರಣಬದ್ಧದೀಕ್ಷಂತಂ ||<br>
ಕಾಶಾಂಯಾಂಬರ ಪರಿವೃತಮೀಶಸ್ಮಿತವದನಮಿಷ್ಟದಾತಾರಂ<br>
ಶೇಷಾಖ್ಯೇಯಗುಣಾಲಿಂ ಭೂಷಾಯಿತ ಶಮದಮಾಯಿಕಂ ವಂದೇ ||</p>
<p>ಗಾಂಗಝರೀ ಸಮವಾಚಂ ಸ್ವಾಂಗತ್ವಿಣ್ಣಿರ್ಜಿತಾಚ್ಛ ಗಾಂಗೇಯಂ |<br>
ಮಾಂಗಲಿಕಮಾಶ್ರಯೇಹಂ ಜಾಂಗಲಿಕಂ ಭವ ಮಹಾವಿಶಸ್ಯೇಶಂ ||</p>
<p>ಕರುಣಾಮೃತಸರಿಧೀಶಂ ಗುರುಣಾಪಿ ಸ್ತುತ್ಯಮತುಲಧೀಯುಕ್ತಂ<br>
ತರುಣಾರುಣವದನಾಬ್ಜಂ ಚ ನೃಣಾಂಗಮ್ಯಂ ತಮಾಶ್ರಯೇ ಸತತಂ |<br>
ಅತಿವೇಲಮಧುರಭಾಷಿತಮತಿತರಲಸ್ವಾಂತಮಖಿಲವಂದ್ಯಪದಂ<br>
ಯತಿವರ್ಯಂ ಹೃದಿಕಲಯೇ ಮತಿಮಾಂದ್ಯಸ್ಯಾಪನುತ್ತಯೇ ಸತತಂ ||</p>
<p>ಪಾಲಿತನಿಜಭಕ್ತತತಿಂ ಶೀಲಿತವೇದಾಂತ ಗೂಢತತ್ತ್ವಂ ತಂ<br>
ಮೀಲಿತಲೋಚನಯುಗಲಂ ಲಲಿತಭುವನತ್ರಯಂ ನಮಾಮಿ ಸದಾ ||</p>
<p>ರಾಕಾಶಶಿನಿಭವಕ್ತ್ರಂ ಪಾಕಾರಿಪ್ರಮುಖಕೀರ್ತ್ಯ ಚಾರಿತ್ರ್ಯಂ<br>
ಆಕಾಶಕೇಶಭಕ್ತಂ ಶೋಕಾಪಹಮಾಶ್ರಯೇ ಗುರೂತ್ತಂಸಂ ||<br>
ಪಾಪಾರಣ್ಯಕೃಶಾಮಂ ಭೂಪಾಲಕವಂದನೀಯಪದಯುಗಲಂ<br>
ಪಾಪಾಪಹನಾಮಾನಂ  ಶಾಪಾನುಗ್ರಹಸಮರ್ಥಮಹಮೀಡೇ ||</p>
<p>ಶಂಕರದೇಶಿಕವಿರಚಿತ ಪೀಠಾಧಿಕಮಾಲಿಕಾ ಮಹಾರತ್ನಂ<br>
ಪ್ರಣಮಾಮಿ ಚಂದ್ರಶೇಖರ ಭಾರತ್ಯಭಿಧಾನದೇಶಿಕಂ ಹೃದಯೇ |</p>