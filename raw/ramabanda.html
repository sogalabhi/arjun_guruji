<p>ರಾಮ ಬಂದ ಶ್ಯಾಮ ಬಂದ ಶಿವನೇ<br>
ತಾ ಬಂದ ತಂಗಿ ಶಿವನೇ ತಾ ಬಂದ|<br>
ಸಖರಾಯಪುರವಾಸಿ ಗುರುನಾಥ ಬಂದ<br>
ಭಕ್ತರಾ ಕಷ್ಟಕಳೆಯೇ ಅವಧೂತ ಬಂದ||</p>
<p>ಅಣುವು ಇವನೇ ಮಹಿಮಾ ಇವನೇ<br>
ಎಲ್ಲೆಲ್ಲು ಇವನೇ ತಂಗಿ<br>
ಜಗವೆಲ್ಲ ಇವನೇ<br>
ಮನಶುದ್ಧಿ ಇದ್ದರಲ್ಲಿ ನಲಿದಾಡುತ್ತಾನೆ ||ರಾಮ ಬಂದ||</p>
<p>ನದಿಯು ಇವನೇ ಸಾಗರ ಇವನೇ<br>
ಗಂಗೆಯು ಇವನೇ ತಂಗಿ<br>
ಗಂಗೆಯೂ ಇವನೇ<br>
ಸೂರ್ಯ ಚಂದ್ರರ ಬೆಳಗುವಂತ ಚೈತನ್ಯ ಇವನೇ ||ರಾಮ ಬಂದ||</p>
<p>ವೇದ ಇವನೇ ಶಾಸ್ತ್ರ ಇವನೇ<br>
ಗ್ರಹಬಲನೂ ಇವನೇ ತಂಗಿ<br>
ಗ್ರಹಬಲನೂ ಇವನೇ<br>
ವೇದ ಪುರುಷ ಜಗವ ಬೆಳಗೋ ನರನಾಗಿದ್ದಾನೆ ||ರಾಮ ಬಂದ||</p>
<p>ಹರಿಯೂ ಇವನೇ ಹರನೂ ಇವನೇ<br>
ಬ್ರಹ್ಮನೂ ಇವನೇ ತಂಗಿ<br>
ಬ್ರಹ್ಮನೂ ಇವನೇ<br>
ಕರ್ಮ ಕಳೆದು ಭಕ್ತಿ ಇತ್ತು ಉದ್ಧರಿಸೋನಿವನೇ ||ರಾಮ ಬಂದ||</p>
<p>ಹುಟ್ಟೋನಿವನೇ ಸಾಯೋನಿವನೇ<br>
ಚಿರಂಜೀವಿ ಇವನೇ ತಂಗಿ<br>
ಚಿರಂಜೀವಿ ಇವನೇ<br>
ವಿಶ್ವವನನ್ನೇ ವ್ಯಾಪಿಸಿದಂತ ಓಂಕಾರ ಇವನೇ ||ರಾಮ ಬಂದ||</p>
<p>ಸ್ಥಿರನೂ ಇವನೇ ಚರನೂ ಇವನೇ<br>
ನಿಶ್ಚಲನೂ ಇವನೇ ತಂಗಿ<br>
ನಿಶ್ಚಲನೂ ಇವನೇ<br>
ಅಘಟಿತ ಘಟನಾ ತೋರುವಂಥ ಗುರುನಾಥ ಇವನೇ ||ರಾಮ ಬಂದ||</p>