<h3>|| ಶ್ರೀ ಗುರುಭ್ಯೋ ನಮ:||</h3>
<p>ಶುಕ್ಲಾಂಬರಧರಂ ವಿಷ್ಣುಂ<br>
ಶಶಿವರ್ಣಂ ಚತುರ್ಭುಜಮ್|<br>
ಪ್ರಸನ್ನವದನಂ ಧ್ಯಾಯೇತ್<br>
ಸರ್ವವಿಘ್ನೋಪಶಾಂತಯೇ||</p>
<p>ಗುರುರ್ಬ್ರಹ್ಮಾ ಗುರುರ್ವಿಷ್ಣು:<br>
ಗುರುರ್ದೇವೋ ಮಹೇಶ್ವರ:|<br>
ಗುರುಸ್ಸಾಕ್ಷಾತ್ ಪರಂಬ್ರಹ್ಮಾ<br>
ತಸ್ಮೈ ಶ್ರೀ ಗುರವೇ ನಮ: ||</p>
<p>ಗುರವೇ ಸರ್ವಲೋಕಾನಾಂ<br>
ಭಿಷಜೇ ಭವರೋಗಿಣಾಂ|<br>
ನಿಧಯೇ ಸರ್ವವಿದ್ಯಾನಾಂ<br>
ದಕ್ಷಿಣಾಮೂರ್ತಯೇ ನಮ:||</p>
<p>ಶಂಕಾರೂಪೇಣ ಮಚ್ಚಿತ್ತಂ<br>
ಪಂಕೀಕೃತಮಭೂದ್ಯಯಾ|<br>
ಕಿಂಕರೀಯಸ್ಯ ಸಾ ಮಾಯಾ<br>
ಶಂಕರಾಚಾರ್ಯಮಾಶ್ರಯೇ||</p>
<p>ಸದಾತ್ಮಧ್ಯಾನನಿರತಂ<br>
ವಿಷಯೇಭ್ಯ: ಪರಾಜ್ಞುಖಂ|<br>
ನೌಮಿ ಶಾಸ್ತ್ರೇಷು ನಿಷ್ಣಾತಂ<br>
ಚಂದ್ರಶೇಖರಭಾರತೀಮ್||</p>
<p>ವಿವೇಕಿನಂ ಮಹಾಪ್ರಜ್ಞಂ<br>
ಧ್ಯೆರ್ಯೌದಾರ್ಯಕ್ಷಮಾನಿಧಿಮ್|<br>
ಸದಾಭಿನವಪೂರ್ವಂ ತಂ<br>
ವಿದ್ಯಾತೀರ್ಥಗುರುಂ ಭಜೇ||</p>
<p>ಭಾರತೀ ಕರುಣಾಪಾತ್ರಂ<br>
ಭಾರತೀ ಪದಭೂಷಣಂ|<br>
ಭಾರತೀ ಪದಮಾರೂಢಂ<br>
ಭಾರತೀತೀರ್ಥಮಾಶ್ರಯೇ||</p>
<p>ವಿದ್ಯಾವಿನಯಸಂಪನ್ನಂ<br>
ವೀತರಾಗಂ ವಿವೇಕಿನಂ|<br>
ವಂದೇ ವೇದಾಂತತತ್ತ್ವಜ್ಞಮ್<br>
ವಿಧುಶೇಖರಭಾರತೀಂ||</p>
<p>ನಮ: ಶಾಂತಾಯ ದಿವ್ಯಾಯ<br>
ಸತ್ಯಧರ್ಮಸ್ವರೂಪಿಣೇ|<br>
ಸ್ವಾನಂದಾಮೃತತೃಪ್ತಾಯ<br>
ಶ್ರೀಧರಾಯ ನಮೋ ನಮ:||</p>
<p>ಸ್ವಾತ್ಮಾರಾಮಂ ನಿಜಾನಂದಂ<br>
ಶೋಕಮೋಹವಿವರ್ಜಿತಮ್ |<br>
ಸ್ಮರಾಮಿ ಮನಸಾ ನಿತ್ಯಂ<br>
ವೇಂಕಟಾಚಲದೇಶಿಕಮ್ ||</p>
<p>ಪೂಜ್ಯಾಯ ರಾಘವೇಂದ್ರಾಯ<br>
ಸತ್ಯಧರ್ಮರತಾಯ ಚ|<br>
ಭಜತಾಂ ಕಲ್ಪವೃಕ್ಷಾಯ<br>
ನಮತಾಂ ಕಾಮಧೇನವೇ||</p>
<p>ಮಂದಸ್ಮಿತಂ ಶಿವಂ ಶಾಂತಂ<br>
ಚಿದಾನಂದಂ ವಿವೇಕಿನಂ|<br>
ಜ್ಞಾನದಂ ಮೋಕ್ಷದಂ ಚೈವ<br>
ಅರ್ಜುನಂ ಚ ನಮಾಮ್ಯಹಮ್||</p>
<h3>||ಶ್ರೀ ಸದ್ಗುರು ಚರಣಾರವಿಂದಾಭ್ಯಾಂ ನಮ:||</h3>
<hr>
<h4>೧. ನೀ ನಮ್ಮ ಗೆಲುವಾಗಿ ಬಾ</h4>
<p>ನೀ ನಮ್ಮ ಗೆಲುವಾಗಿ ಬಾ<br>
ಗುರುವರನೇ<br>
ನೀ ನಮ್ಮ ಪ್ರಿಯನಾಗಿ ಬಾ |</p>
<p>ಜಗಕೆಲ್ಲ ಸಖನಾಗಿ<br>
ಜೀವನಕೆ ಹಿತವಾಗಿ |<br>
ಕೃಪೆ ತೋರೋ ಪಿತನಾಗಿ<br>
ವರ ನೀಡೋ ನಿಧಿಯಾಗಿ ||೧||</p>
<p>ಮನೆಗೆಲ್ಲ ಸುತನಾಗಿ<br>
ಮನಕೆಲ್ಲ ಬೆಳಕಾಗಿ |<br>
ಸಲಹೆಮ್ಮ ಕೈ ನೀಡಿ<br>
ಪೊರೆ ನೀನು ಮತಿಯಾಗಿ ||೨||</p>
<p>ಮಾತಿನಲ್ಲಿ ಧ್ವನಿಯಾಗಿ<br>
ಕಾರಣಕೆ ಕೃತಿಯಾಗಿ |<br>
ಗುರಿ ತೋರೋ ಗುರುವಾಗಿ<br>
ನೆಲೆಸಿಲ್ಲಿ ಸ್ಥಿರನಾಗಿ ||೩||</p>
<hr>
<h4>೨. ತೊಡಿಸು ಗುರುವೇ ಅರಿವಿನುಂಗುರಾ</h4>
<p>ಭೂಮಿಯಲ್ಲಿ ಮಾಯೆಯುಂಗುರಾ<br>
ಮನದಲ್ಲಿ ಭಕ್ತಿಯುಂಗುರಾ |<br>
ಎಲ್ಲವೂ ನೀನೆಂಬ ರತ್ನದುಂಗುರಾ<br>
ತೊಡಿಸು ಗುರುವೇ ಅರಿವಿನುಂಗುರಾ ||೧||</p>
<p>ಗುರುತತ್ತ್ವದ ಬೋಧದುಂಗುರಾ<br>
ಗುರುಶಕ್ತಿಯ ಜ್ಞಾನದುಂಗುರಾ |<br>
ಚಿತ್ತಶುದ್ಧಿಯ ಸಮತೆಯುಂಗುರಾ<br>
ತೊಡಿಸು ಗುರುವೇ ಅರಿವಿನುಂಗುರಾ ||೨||</p>
<p>ದಿವ್ಯ ಪ್ರಭೆಯ ದೀಪ್ತಿಯುಂಗುರಾ<br>
ಆತ್ಮಾರಾಮದ ಕಾಂತಿಯುಂಗುರಾ |<br>
ಸ್ವಾತ್ಮಬೋಧದ ಶಾಂತಿಯುಂಗುರಾ<br>
ತೊಡಿಸು ಗುರುವೆ ಅರಿವಿನುಂಗುರಾ ||೩||</p>
<hr>
<h4>೩. ಗುರುನಾಮ ಸ್ಮರಣೆ</h4>
<p>ಗುರುವೆ ನಿಮ್ಮ ಚರಣ ಭಜನೆ<br>
ಭಕ್ತಿಯಿಂದ ಮಾಡುವೆನು<br>
ದಿವ್ಯರಾಗಭಾವತುಂಬೋ ವೇಂಕಟಾರ್ಜುನಾ |</p>
<p>ಭವದ ಮೋಹಮಾಯೆಯಲ್ಲಿ<br>
ಜವನ ಭಯದ ಪಾಶದಿಂದ<br>
ಬಿಡಿಸಿ ಅರಿವ ನೀಡುವಂತೆ ಮಾಡು ಶ್ರೀಧರಾ ||೧||</p>
<p>ಅಂತರಂಗದಲ್ಲಿ ಬಂದು<br>
ಚಿತ್ತಶುದ್ಧಿ ಮಾಡಿ ನಿಂದು<br>
ಭಕ್ತಿರಸವು ಹರಿಯುವಂತೆ ಮಾಡು ಭಾಸ್ಕರಾ ||೨||</p>
<p>ಹರುಷದಿಂದ ಪಾದಪೂಜೆ<br>
ಮನಸಿನಿಂದ ಮಾಡುವಂತೆ<br>
ಘನತೆಯಿಂದ ಕರುಣಿಸಯ್ಯ ಹೇ ಗುಣಾಕರಾ ||೩||</p>
<p>ಚಂಚಲತೆಯು ಹೋಗುವಂತೆ<br>
ಮಂದಬುದ್ಧಿ ತೊಲಗುವಂತೆ<br>
ಅಚಲಮತಿಯ ನೀಡು ನನಗೆ ಹೇ ದಯಾಕರಾ ||೪||</p>
<p>ಸಗುಣನಾಗಿ ತೋರಿ ಮೊದಲು<br>
ಭಾವರೂಪಿ ಪೂಜೆಗೊಲಿದು<br>
ಮನದ ದೀಪ ಬೆಳಗಿಸಯ್ಯಾ ಹೇ ಶ್ರೀಕರಾ ||೫||</p>
<p>ರಾಮನಾಗಿ ಧರ್ಮ ಬಿಡದೆ<br>
ಕೃಷ್ಣನಾಗಿ ಧರೆಯ ಪೊರೆದೆ<br>
ದತ್ತನಂತೆ ಜನರ ಸಲಹು ಹೇ ಮುದಾಕರಾ ||೬||</p>
<p>ಕಾಮಕ್ರೋಧ ಲೋಭ ಅಳಿಸಿ<br>
ನಾನು ನನ್ನದೆಲ್ಲ ಹೊಸಕಿ<br>
ಮನದ ಗುಡಿಯ ಶುದ್ಧಿ ಮಾಡು ಹೇ ಕೃಪಾಕರಾ ||೭||</p>
<p>ನನ್ನದೆಂಬ ಪದವು ಇಲ್ಲ<br>
ನೀನೇ ನನಗೆ ಇಂದು ಎಲ್ಲ<br>
ನನ್ನ ಕೈಯ ಹಿಡಿದು ನೀನು ನಡೆಸು ಮಾಧವಾ ||೮||</p>
<p>ನಿನ್ನ ಕೋಪ ನನಗೆ ಅಳಿವು<br>
ನಿನ್ನ ಕೃಪೆಯೇ ನನ್ನ ಉಳಿವು<br>
ದಯೆಯ ತೋರಿ ಬದುಕ ನೀಡು ಹೇ ಭಯಹರಾ ||೯||</p>
<p>ಹರನೆ ನಿನ್ನ ಕರುಣೆಯಿಂದ<br>
ನರನಾಗಿ ಹುಟ್ಟಿ ಬಂದೆ<br>
ಬದುಕ ಗಮ್ಯ ತೋರಿ ಬಿಡು ಹೇ ಕೃಪಾನಿಧೇ ||೧೦||</p>
<p>ಆತ್ಮಜ್ಞಾನ ಅರಿಯುವಂತೆ<br>
ಚಿತ್ತಜ್ಯೋತಿ ಬೆಳಗುವಂತೆ<br>
ತತ್ತ್ವಜ್ಞಾನ ನೀಡು ನನಗೆ ಹೇ ದಯಾನಿಧೇ ||೧೧||</p>
<p>ಮರಣ ಸಮಯದಲ್ಲೂ ನಾನು<br>
ನಿನ್ನ ನಾಮ ಸ್ಮರಿಸುವಂತೆ<br>
ಅನಘವರವ ನೀಡು ನನಗೆ ಹೇ ಗುಣನಿಧೇ ||೧೨||</p>
<p>ನನ್ನದೆಂಬ ಭಾವ ಅಳಿಸಿ<br>
ನಿನ್ನಲ್ಲೇನೇ ಮನವು ನೆಲೆಸಿ<br>
ದ್ವೈತ ಭಾವ ದೂರವಿಡು ಹೇ ಕೃಪಾನಿಧೇ ||೧೩||</p>
<p>ಮನುಜನಾಗಿ ಇಳೆಗೆ ಬಂದು<br>
ದಿವಿಜನಾಗಿ ಹೋಗೋವರೆಗೆ<br>
ನಿನ್ನ ಕೃಪೆಯು ನನಗೆ ಇರಲಿ ಹೇ ಭವನಿಧೇ ||೧೪||</p>
<p>ಕರ್ಮವೆಂಬ ಪಾಶಗಳನು<br>
ಧರ್ಮದಿಂದ ಬಿಡಿಸಿ ಎಸೆದು<br>
ನೀತಿಮಾರ್ಗ ತೋರಿಸಯ್ಯ ಹೇ ಶುಭಕರಾ ||೧೫||</p>
<p>ಭ್ರಾಂತಿಯನ್ನು ದೂರಕಳಿಸಿ<br>
ಶಾಂತಿಯನ್ನು ಕದಡದಂತೆ<br>
ಕಾಂತಿಯನ್ನು ಹೆಚ್ಚಿಸಯ್ಯ ಹೇ ದಿನಕರ ||೧೬||</p>
<p>ಪೂರ್ವಜರಾ ಪುಣ್ಯದಿಂದ<br>
ತಾಯ್ತಂದೆ ವರದಿಂದ<br>
ಪದಪೂಜೆ ಕರುಣಿಸಯ್ಯ ಹೇ ಶ್ರೀವರ ||೧೭||</p>
<p>ನಿನ್ನ ದಾರಿಯಲ್ಲಿ ನಡೆಸಿ<br>
ನಿನ್ನ ತತ್ತ್ವವನ್ನು ಕಲಿಸಿ<br>
ಧನ್ಯರಾಗಿ ಮಾಡು ಪ್ರಭುವೇ ಹೇ ವರಕರ ||೧೮||</p>
<p>ಜ್ಞಾನಕಾಗಿ ಅಲೆದೆ ನಾನು<br>
ಜ್ಞಾನಿಯಾಗಿ ಕಂಡೆ ನೀನು<br>
ಗುರಿಯ ತೋರೋ ಗುರುವಾದೇ ಹೇ ಗುರುವರ ||೧೯||</p>
<p>ಚಂದವಿರದ ಮರಳಿನಲ್ಲಿ<br>
ನಾದವಿರದ ಕೊರಳಿನಲ್ಲಿ<br>
ಕೊಳಲ ನಾದ ನುಡಿಸಯ್ಯಾ ಹೇ ಗಿರಿಧರ ||೨೦||</p>
<p>ಅಖಿಲ ಚಿತ್ತಭಿತ್ತಿಗಳಲಿ<br>
ನಿಖಿಲ ಜೀವಜಂತುಗಳಲಿ<br>
ನಿನ್ನ ಬಿಂಬ ಕಾಣುವಂತೆ ಮಾಡು ಶಿವಕರ ||೨೧||</p>
<p>ಕುಜನ ಸಂಗ ಮಾಡದಂತೆ<br>
ಸುಜನ ಸಂಗ ಹಿಡಿಯುವಂತೆ<br>
ಮತಿಯ ನನಗೆ ನೀಡಯ್ಯ ಹೇ ಯಶಕರ ||೨೨||</p>
<p>ನಿಂದ್ಯ ಮಾರ್ಗ ಹಿಡಿಯದಂತೆ<br>
ವಂದ್ಯ ಮಾರ್ಗ ಹಿಡಿಯುವಂತೆ<br>
ನೀತಿ ಮಾರ್ಗ ತೋರೆನಗೆ ಹೇ ಶಂಕರಾ ||೨೩||</p>
<p>ನಿತ್ಯವಾದ ಕೆಲಸಗಳಲಿ<br>
ಸತ್ಯವಾದ ದಾರಿ ತೋರಿ<br>
ಸತ್ವವಂತನಾಗುವಂತೆ ಮಾಡು ಶಶಿಧರ ||೨೪||</p>
<hr>
<h4>೪. ಶುಭಂಕರಾ ಶುಭಂಕರಾ</h4>
<p>ಅರ್ಜುನ ಗುರುವರ ಶುಭಂಕರಾ</p>
<p>ಶುಭಂಕರಾ ಶುಭಂಕರಾ<br>
ಶ್ರೀ ಅರ್ಜುನ ಗುರುವರ ಶುಭಂಕರಾ<br>
ಚಿದಂಬರಾ ಚಿದಂಬರಾ<br>
ಶ್ರೀ ಅರ್ಜುನ ಗುರುವರ ಚಿದಂಬರಾ |</p>
<p>ಆನಂದ ಲಕ್ಷ್ಮಿಯರ ಮಡಿಲಲಿ ನಗುತ<br>
ಜಗದೋದ್ಧಾರಕೆ ಹೊರಟಿರುವ ||೧||</p>
<p>ವೇದಶಾಸ್ತ್ರಗಳಲಿ ಹೇಳಿದ ತತ್ತ್ವವ<br>
ಸರಳರೂಪದಲಿ ಬೋಧಿಸುವ ||೨||</p>
<p>ಸರ್ವರಲೂ ಸಮಭಾವದಿಂದಿರಿ ಎಂಬ<br>
ಅದ್ವೈತಾಮೃತವ ಉಣಿಸುತಿರುವ ||೩||</p>
<p>ನೊಂದುಬೆಂದಿಹ ಜನರ ಮನಕೆ<br>
ಅನಘದರ್ಶನದಿಂದ ನೆಮ್ಮದಿ ಕೊಡುವ ||೪||</p>
<p>ಮನದಲಿ ಮೂಡಿಹ ಪ್ರಶ್ನೆಗೆ ಉತ್ತರಿಸಿ<br>
ಎಲ್ಲರಲೂ ಅಚ್ಚರಿಯ ಮೂಡಿಸುವ ||೫||</p>
<p>ಅಡಂಬರಕೆ ಒಲಿಯನು ಇವನೆಂದಿಗೂ<br>
ನಿರ್ಮಲ ಭಕ್ತಿಯಲಿ ನಗುತ ನಿಲುವ ||೬||</p>
<p>ಮನಶುದ್ಧಿ ಮಾಡುವ ಕಾರುಣ್ಯ ನಿಧಿಯಿವನು<br>
ಕಂಗಳ ಜ್ಯೋತಿಯಲೇ ದುರಿತವ ಸುಡುವ ||೭||</p>
<p>ಭಾವಶುದ್ಧಿಗೊಲಿವ ಆತ್ಮಬಂಧುವಿವನು<br>
ಮೋಹಬಂಧಗಳಿಂದ ದೂರವಿಡುವ ||೮||</p>
<p>ಮನದಲಿ ನಾಮ ಜಪವಾ ಮಾಡುವ ಭಕ್ತರ<br>
ಮನೆಯಲಿ ಸದಾವಾಸ ಮಾಡುವ ||೯||</p>
<p>ಚಿದಾತ್ಮಭಾವದಲಿ ಚಿದಾನಂದ ಹೊಂದಿ<br>
ಶರಣು ಬಂದವಗೆ ಅಭಯವ ಕೊಡುವ ||೧೦||</p>
<hr>
<h4>೫. ಅರ್ಜುನ ಸುಪ್ರಭಾತ</h4>
<p>ಏಳು ವೇಂಕಟಾರ್ಜುನ ಏಳು ರಂಗಲಕ್ಷ್ಮೀ ತನಯಾ<br>
ಏಳು ಅಚಲಧಾಮಾ ಏಳು ಆನಂದಕಂದ ಏಳಯ್ಯಾ ಬೆಳಕಾಯಿತು ||</p>
<p>ಜಗಕೆ ತಂಪನೀವ ಚಂದಿರನು ಮರೆಯಾಗಿಹನು<br>
ನೊಂದವಗೆ ಅಮೃತವೀವ ಗುರವೇ ಏಳಯ್ಯಾ ಬೆಳಕಾಯಿತು |<br>
ಲೋಕಕೆ ಬೆಳಕನೀವ ದಿವಾಕರನು ಬಂದಿಹನು<br>
ಮನಕೆ ಹರುಷವನೀವ ಗುರವೇ ಏಳಯ್ಯಾ ಬೆಳಕಾಯಿತು ||೧||</p>
<p>ಮೂಡಣದಿ ಖಗಗಳ ಇಂಚರವು ಕೇಳುತಿಹುದು<br>
ನಂಬಿದಾ ಗುರುಭಕ್ತರಾ ನಾಮಜಪವ ಕೇಳುತ ಏಳಯ್ಯಾ ಬೆಳಕಾಯಿತು |<br>
ಧರೆಯು ನಿನ್ನ ಪಾದಸ್ಪರ್ಶಕೆ ಕಾದಿಹಳು ನೋಡಯ್ಯಾ<br>
ಪ್ರಭುವೆ ನಿನ್ನ ಪಾದಧೂಳಿಗಾಗಿ ಎಲ್ಲರೂ ಕಾದಿಹರು ಏಳಯ್ಯಾ ಬೆಳಕಾಯಿತು ||೨||</p>
<p>ದಿನಕರನ ಶುಭಕಿರಣದೀ ಜಾಡ್ಯವೂ ತೊಲಗುತಿದೆ<br>
ಶುಭಕರನೇ ನಿನ್ನ ಅಮೃತ ದೃಷ್ಟಿಯಿಂದ ಮಾಯೆಯ ಕರಗಿಸಯ್ಯಾ ಏಳಯ್ಯಾ ಬೆಳಕಾಯಿತು |<br>
ಭಾಸ್ಕರನ ಪ್ರಭೆಯಿಂದ ಸುಪ್ತಜ್ಞಾನವ ಬೆಳಗಿಸು<br>
ಶುಭದರ್ಶನವ ನೀಡಿ ಬದುಕನೇ ಧನ್ಯ ಮಾಡಯ್ಯಾ ಏಳಯ್ಯಾ ಬೆಳಕಾಯಿತು ||೩||</p>
<hr>
<h4>೬. ದತ್ತನ ಕಂಡೀರಾ ಶ್ರೀ ಗುರುದತ್ತನ ಕಂಡೀರಾ</h4>
<p>ದತ್ತನ ಕಂಡೀರಾ<br>
ಶ್ರೀಗುರುದತ್ತನ ಕಂಡೀರಾ |<br>
ದತ್ತನ ನೋಡೀರಾ<br>
ಸದ್ಗುರು ದತ್ತನ ನೊಡೀರಾ ||</p>
<p>ಅಮಿತಾನಂದ ದಾಯಕನಾ<br>
ಅಜ ಹರಿಹರ ರೂಪನಾ<br>
ಅಮರಜನ ಪೂಜ್ಯನಾ<br>
ಅನವರತ ರಕ್ಷಿಪನಾ ||೧||</p>
<p>ತ್ರಿಗುಣಾತೀತನಾ<br>
ತ್ರಿಮೂರ್ತಿ ರೂಪನಾ<br>
ತ್ರಿವಿಕ್ರಮನೆನಿಸಿದ<br>
ತ್ರಿಜಗದ್ವಂದ್ಯನಾ ||೨||</p>
<p>ಸಚ್ಚಿತ್ಸುಖದಾತನಾ<br>
ಸ್ವಾತ್ಮಾನಂದದಾಯಕನಾ<br>
ಸಕಲರಹಸ್ಯವೇದ್ಯನಾ<br>
ಸಕಲವೇದಸಾರನಾ ||೩||</p>
<p>ತಾಪನಿವಾರಕನಾ<br>
ತಾಪತ್ರಯವಾರಕನಾ<br>
ತಪೋನಿಧಿಯಾ<br>
ತಿಮಿರನಾಶಕನಾ ||೪||</p>
<p>ನಿಗಮವೇದ್ಯನಾ<br>
ನಿರ್ಗುಣ ನಿರಹಂಕಾರಿ<br>
ನಿತ್ಯನಿರಂತರನಾ<br>
ನಿರುತ ಪೊರೆವವನಾ ||೫||</p>
<p>ಭಕ್ತಜನಹೃನ್ನಿವಾಸನಾ<br>
ಭಾವಿಕಜನಪ್ರಿಯನಾ<br>
ಭವಸಾಗರವಾ ದಾಟಿಸುವಾ<br>
ಬುಧಜನ ವಂದಿತನಾ ||೬||</p>
<hr>
<h4>೭. ಗುರುವೇ ದೈವ ಜಗಕೆಲ್ಲಾ ಅರ್ಜುನ ಗುರುವೇ ನಮಗೆಲ್ಲಾ</h4>
<p>ಗುರುವೇ ದೈವ ಜಗಕೆಲ್ಲಾ<br>
ಅರ್ಜುನ ಗುರುವೇ ನಮಗೆಲ್ಲಾ |</p>
<p>ಗುರುವೇ ದೈವ ಜಗಕೆಲ್ಲಾ<br>
ಗುರುವು ಸುಲಭಕೆ ಸಿಗನೊಲ್ಲಾ ||೧||</p>
<p>ಗುರುವೇ ದೈವ ಜಗಕೆಲ್ಲಾ<br>
ಅವನಲಿ ನಮ್ಮ ಮನವೆಲ್ಲಾ ||೨||</p>
<p>ಗುರುವೇ ದೈವ ಜಗಕೆಲ್ಲಾ<br>
ಗುರು ಸೇವೆಗೆ ನಮ್ಮ ದಿನವೆಲ್ಲಾ ||೩||</p>
<p>ಗುರುವೇ ದೈವ ಜಗಕೆಲ್ಲಾ<br>
ಅವರಿಗೆ ಯಾರೂ ಸಮರಿಲ್ಲಾ ||೪||</p>
<p>ಗುರುವೇ ದೈವ ಜಗಕೆಲ್ಲಾ<br>
ಗುರುವಿನ ಧ್ಯಾನ ಮಾಡಿರೆಲ್ಲಾ ||೫||</p>
<p>ಗುರುವೇ ದೈವ ಜಗಕೆಲ್ಲಾ<br>
ಗುರುವಿನ ಶಕ್ತಿಗೆ ಕೊನೆಯಿಲ್ಲಾ ||೬||</p>
<p>ಗುರುವೇ ದೈವ ಜಗಕೆಲ್ಲಾ<br>
ಗುರುವಿನ ಬಲವೆ ನಮಗೆಲ್ಲಾ ||೭||</p>
<p>ಗುರುವೇ ದೈವ ಜಗಕೆಲ್ಲಾ<br>
ಭಕ್ತಿಯು ಮನಸಿನ ತುಂಬೆಲ್ಲಾ ||೮||</p>
<p>ಗುರುವೇ ದೈವ ಜಗಕೆಲ್ಲಾ<br>
ಗುರುವಿನ ಮುಂದೆ ಸಮರೆಲ್ಲಾ ||೯||</p>
<p>ಗುರುವೇ ದೈವ ಜಗಕೆಲ್ಲಾ<br>
ಬೇಡಿರಿ ಅವನ ಕೃಪೆಗೆಲ್ಲಾ ||೧೦||</p>
<p>ಗುರುವೇ ದೈವ ಜಗಕೆಲ್ಲಾ<br>
ಗುರುನಾಥನೇ ನೀ ನಮಗೆಲ್ಲಾ ||೧೧||</p>
<p>ಗುರುವೇ ದೈವ ಜಗಕೆಲ್ಲಾ<br>
ದರುಶನ ನೀಡಿ ಹರಸೆಲ್ಲಾ ||೧೨||</p>
<p>ಗುರುವೇ ದೈವ ಜಗಕೆಲ್ಲಾ<br>
ಅರ್ಜುನ ಗುರುವೇ ನಮಗೆಲ್ಲಾ ||೧೩||</p>
<hr>
<h4>೮. ದಯಾಕರಾ ಗುರು ಅಭಯಂಕರಾ, ಅಭಯಂಕರಾ ಗುರು ವಿಶ್ವೇಶ್ವರಾ</h4>
<p>ದಯಾಕರ ಗುರು ಅಭಯಂಕರಾ<br>
ಅಭಯಂಕರಾ ಗುರು ವಿಶ್ವೇಶ್ವರಾ |</p>
<p>ಸಿರಿತನ ಬಡತನ ಕಾಣದಂತೆ<br>
ಸೇವೆಗೆ ಇಲ್ಲಿನ ಮಂತ್ರವಂತೆ |<br>
ವಸುಧೆಕುಟುಂಬವೇ ಉಸಿರಂತೆ<br>
ಸಮತೆಯೆ ಬಾಳಿನ ಜೀವವಂತೆ ||೧||</p>
<p>ಶ್ರೀವೇಂಕಟಾಚಲ ಸಾಯಿಗುರುವೇ<br>
ಶ್ರೀಧರ ಶ್ರೀಕರ ಕೇಶವನೇ |<br>
ಶ್ರೀಮಾತೆ ಲಲಿತೆಯ ಪೂಜಕನೇ<br>
ಶಿರಬಾಗಿ ಪೂಜಿಪೆ ಗುರುವರನೇ ||೨||</p>
<p>ಕಾಣುವ ಜಗವು ಸುಳ್ಳಂತೆ<br>
ಬ್ರಹ್ಮಸತ್ಯವು ನಿತ್ಯವು ಅಹುದಂತೆ |<br>
ಗುರುವೇ ದೈವವು ನಮಗಂತೆ<br>
ಗುರುದಾರಿಯೆ ಬದುಕಿನ ಗಮ್ಯವಂತೆ ||೩||</p>
<p>ಗುರುವೇ ಬದುಕಿನ ಬೆಳಕಂತೆ<br>
ಗುರುವಾಣಿಯೆ ಮನಸಿನ ಧ್ವನಿಯಂತೆ |<br>
ಜಪವೇ ಶುದ್ಧಿಯ ಕಿಡಿಯಂತೆ<br>
ಮೌನವೇ ಮುಕ್ತಿಯ ಮಾರ್ಗವಂತೆ ||೪||</p>
<p>ಅಜನಂತೆ ಸಕಲರ ಸೃಜಿಸುವನು<br>
ಹರಿಯಂತೆ ಜಗವನು ಪೊರೆಯುವನು |<br>
ಹರನಂತೆ ದುರುಳರ ಸುಡುವವನು<br>
ಗುರುದತ್ತನೇ ನಗುತಲಿ ನಿಂದಿಹನು ||೫||</p>
<p>ಸಂಚಿತ ಕರ್ಮವ ಕಳೆಯುವನು<br>
ಭಾಗ್ಯದ ನಿಧಿಯೇ ಬಂದಿಹನು |<br>
ಕಂಗಳ ಕಾಂತಿಯ ತುಂಬುವನು<br>
ಜಗವನೇ ನಂದನ ಮಾಡುವನು ||೬||</p>
<p>ಭಾವದಿ ಗುರುವನು ಕಾಣಬೇಕು<br>
ಗುರುಬೋಧದಿ ಚಿತ್ತವನಿಡಬೇಕು |<br>
ಅರಿವಿನ ಪ್ರಣತಿಯ ಹಚ್ಚಬೇಕು<br>
ಗುರುಪಾದಕೆ ಮನವು ಬಾಗಬೇಕು ||೭||</p>
<p>ತತ್ತ್ವಮಸಿ ಜ್ಞಾನವ ನೀಡುವನು<br>
ಸೋಹಂಭಾವವ ಕಲಿಸುವನು |<br>
ಶರಣಾಗಿ ಬರುವರ ಕಾಯುವನು<br>
ಶ್ರೀ ಅರ್ಜುನ ಗುರುವೇ ಜಗದೀಶನು ||೮||</p>
<p>ಶ್ರೀ ಅರ್ಜುನ ಗುರುವೇ ಜಗದೀಶನು||</p>
<hr>
<h4>೯. ಜ್ಞಾನ ಸಾಯಿ ಜ್ಞಾನ ಸಾಯಿ ಜ್ಞಾನ ಸಾಯಿ ಶಾಮ್</h4>
<p>ಜ್ಞಾನ ಸಾಯಿ ಜ್ಞಾನ ಸಾಯಿ ಜ್ಞಾನ ಸಾಯಿ ಶಾಮ್<br>
ಜ್ಞಾನ ಸಾಯಿ ಜ್ಞಾನ ಸಾಯಿ ಜ್ಞಾನ ಸಾಯಿ ಶಾಮ್</p>
<p>ಶ್ರೀಪಾದವಲ್ಲಭ ಶ್ರೀಧರಶಾಮ್<br>
ಆತ್ಮೋದ್ಧಾರಕ ಅಂಕಿತ ಶಾಮ್ |<br>
ನರಸಿಂಹ ಸರಸ್ವತಿ ನಂದನ ಶಾಮ್<br>
ಅಮೂಲ್ಯವರದ ನಂದನ ಶಾಮ್ ||೧||</p>
<p>ಶಿರಡಿ ಸಾಯಿ ಸದ್ಗುರು ಶಾಮ್<br>
ಆನಂದವರ್ಧನ ಅಮೋಘಶಾಮ್<br>
ಸಗುಣಾವತಾರಿ ಸದ್ಗುಣ ಶಾಮ್<br>
ಲಕ್ಷೀತನಯ ಅರ್ಜುನ ಶಾಮ್ ||೨||</p>
<p>ಗುರುನಾಥ ರೂಪಿ ಗೌತಮ ಶಾಮ್<br>
ಭಕುತೋದ್ಧಾರಕ ಭೈರವಶಾಮ್ |<br>
ಮುಕ್ತಿ ಪ್ರದಾಯಕ ಮುರಹರಶಾಮ್<br>
ಅಗಣಿತ ತಾರಾ ಅರ್ಜುನ ಶಾಮ್ ||೩||</p>
<hr>
<p>೧೦. ದಯೆ ತೋರೋ ಗುರು ಅರ್ಜುನ ಪ್ರಭುವೇ</p>
<p>ದಯೆ  ತೋರೋ ಗುರು ಅರ್ಜುನ ಪ್ರಭುವೇ<br>
ಜಗದೋದ್ದಾರಕೆ ಅವತರಿಸಿರುವೆ |</p>
<p>ಆನಂದ ಲಕ್ಷ್ಮಿಯರ ಕುಡಿಯಾಗಿರುವೆ<br>
ಗುರುನಾಥನೇ ನೀ ನಮಗಾಗಿರುವೇ |<br>
ಶ್ರೀಧರರೂಪ ನೀನಾಗಿರುವೆ<br>
ಸಾಯಿನಾಥನಾ ಪ್ರತಿಯಾಗಿರುವೇ ||೧||</p>
<p>ಭಕ್ತಿಭಾವವ ಉಣಬಡಿಸಿರುವೇ<br>
ಭಕ್ತರ ಜೀವದ ಹಸಿರಾಗಿರುವೇ |<br>
ನಮ್ಮಯ ಕಷ್ಟದಿ ನೆರಳಾಗಿರುವೇ<br>
ಜ್ಞಾನದ ಜ್ಯೋತಿಯಾ ಬೆಳಕಾಗಿರುವೇ ||೨||</p>
<p>ಶಾಂತಿಯ ಮೂರ್ತಿಯು ನೀನಾಗಿರುವೇ<br>
ಧರ್ಮದ ಕಾರ್ಯಕೆ ಮುಂದಾಗಿರುವೇ |<br>
ನಿನ್ನಯ ಕೃಪೆಗೆ ನಾ ಬಂದಿರುವೇ<br>
ನಾನು ನಿನಗೆ ಋಣಿಯಾಗಿರುವೇ ||೩||</p>
<p>ದಯೆ ತೋರೋ ಗುರು ಅರ್ಜುನ ಪ್ರಭುವೇ<br>
ಜಗದೋದ್ಧಾರಕೆ ಅವತರಿಸಿರುವೆ ||</p>
<hr>
<p>೧೧. ದತ್ತ ಬಂದಾನಮ್ಮ ಅರ್ಜುನ ಬಂದಾನೋ</p>
<p>ದತ್ತ ಬಂದಾನಮ್ಮ ಅರ್ಜುನ ಬಂದಾನೋ<br>
ಅಭಯವ ನೀಡುವಂತ ಅವಧೂತ ಬಂದಾನೋ |</p>
<p>ಬೇಡದಯೆ ವರವ ಕೊಡುವ<br>
ಮನದಾ ಇಂಗಿತ ತಿಳಿವ<br>
ಭಕ್ತರ ಉದ್ಧರಿಸುತಲಿ<br>
ನಗುತಾ ನಿಂದಿರುವ ||೧||</p>
<p>ಪರಮ ಪುರುಷನಿವನು<br>
ಆತ್ಮಜ್ಯೋತಿಯೇ ಇವನು |<br>
ಭಕುತರ ಕೈಹಿಡಿದು<br>
ನಡೆಸುತ್ತಲಿಹನು ||೨||</p>
<p>ನಿಗಮಾಗಮಬಲ್ಲ<br>
ಕಾರಣ ಪುರುಷನಿವನು |<br>
ಅಘಟಿತ ಘಟನೆಯನ್ನು<br>
ತೋರುತ್ತಲಿಹನು ||೩||</p>
<p>ಜೀವದಾ ಜ್ಯೋತಿಯೇ ಇವನು<br>
ಪರಿಪೂರ್ಣ ರತ್ನನಿವನು |<br>
ಮಾನಸ ಪೂಜೆಯಲಿ<br>
ಕಾಣಿಸುತಿಹನು ||೪||</p>
<p>ಬದುಕಲಿ ಸಿಹಿಯ ಕೊಡುವ<br>
ಸದ್ಗುರು ಐಸಿರಿಯಿವನು<br>
ಮಧುಕರಿ ಭಿಕ್ಷೆಯನ್ನು<br>
ಬೇಡುತ್ತಲಿಹನು ||೫||</p>
<hr>
<p>೧೨. ದತ್ತದೇವ ಶರಣಂ</p>
<p>ದತ್ತದೇವ ಶರಣಂ<br>
ಗುರುದತ್ತ ದೇವ ಶರಣಮ್ |<br>
ಪ್ರಭುದತ್ತದೇವ ಶರಣಮ್ ||</p>
<p>ಅತ್ರಿ ತಪೋವರದಾತ<br>
ಅನಸೂಯಾ ಸುಖದಾತ |<br>
ಅಗಣಿತ ವರದಾತ<br>
ದತ್ತಪ್ರಭೋ ವಿಶ್ವವಿಧಾತ ||೧||</p>
<p>ವಿಭೂತಿ ಭೂಷಿತಗಾತ್ರ<br>
ಮನೋಹರ ಸ್ಮಿತನೇತ್ರ |<br>
ಸಕಲಕಲಾಗಮ ಸೂತ್ರ<br>
ದತ್ತ ತವ ದಿವ್ಯಮಂತ್ರ ||೨||</p>
<p>ದಂಡಕಮಂಡಲುಧಾರಿ<br>
ಭಕ್ತಮಾನಸ ಸಂಚಾರಿ |<br>
ಅಮಿತ ಲೀಲಾ ವಿಹಾರಿ<br>
ದತ್ತಪ್ರಭೋ ಮನೋಹಾರಿ ||೩||</p>
<hr>
<p>೧೩. ಆರತಿಯ ಮಾಡೋಣ ನಮ್ಮಯ ಗುರುವರಗೇ</p>
<p>ಆರತಿಯ ಮಾಡೋಣ<br>
ನಮ್ಮಯ ಗುರುವರಗೆ |<br>
ದೀಪದಾರುತಿಯ ಮಾಡೋಣ<br>
ಅರ್ಜುನ ಗುರುವರಗೆ ||</p>
<p>ನಿರ್ಮಲ ಮನದವಗೇ<br>
ಅಚಿಂತ್ಯ ರೂಪನಿಗೇ|<br>
ಆನಂದಸಾಗರಗೇ<br>
ಸಚ್ಚಿದಾನಂದನಿಗೇ ||೧||</p>
<p>ಜ್ಞಾನದಾ ಜ್ಯೋತೀಗೇ<br>
ನಿರುಪಮಧಾಮನಿಗೇ |<br>
ಚಿತ್ತಾದಿ ನೆಲಸಿಹಗೇ<br>
ಚಿನ್ಮಯರೂಪನಿಗೇ ||೨||</p>
<p>ದ್ವಂದ್ವವಿಲ್ಲದವಗೇ<br>
ಅದ್ವೈತವಾ ತೋರುವವಗೇ<br>
ಧನ್ಯತೆಯ ಕೊಡುವವಗೇ<br>
ಎಲ್ಲಾವ ಬಲ್ಲವನಿಗೇ ||೩||</p>
<p>ಬದುಕ ನಡೆಸುವವಗೇ<br>
ಬದುಕ ಕಟ್ಟೋವನಿಗೇ |<br>
ಭಕ್ತರ ಕಾಯುವವಗೇ<br>
ನಗುತಾ ನಿಂತಿರುವವಗೇ ||೪||</p>
<hr>
<p>೧೪. ತವಶರಣಮ್</p>
<p>ಶ್ರೀಧರ ಶ್ರೀಕರ ತವಶರಣಮ್<br>
ಶ್ರೀಪಾದವಲ್ಲಭ ತವಶರಣಮ್ ||</p>
<p>ಶ್ರೀಪ್ರದ ಶ್ರೀಕಾರ ತವಶರಣಮ್<br>
ಶ್ರೀಚಕ್ರಾರ್ಚಕ ತವಶರಣಮ್ ||೧||</p>
<p>ಶ್ರೀದ್ಯುತಿ ಶ್ರೀಗತಿ ತವಶರಣಮ್<br>
ಶ್ರೀಪಾದ ಚಿಂತಕ ತವಶರಣಮ್ ||೨||</p>
<p>ಶ್ರೀಪತಿ ಶ್ರೀರಂಗ ತವಶರಣಮ್<br>
ಶ್ರೀರಾಮಸೇವಕ ತವಶರಣಮ್ ||೩||</p>
<p>ಶ್ರೀಯತಿ ಶ್ರೀತೇಜ ತವಶರಣಮ್<br>
ಶ್ರೀರಘು ಸಮರ್ಥ ತವಶರಣಮ್ ||೪||</p>
<p>ಶ್ರೀಕೃಪಾ ಶ್ರೀಮಯ ತವಶರಣಮ್<br>
ಶ್ರೀಚರಿತ್ರ ಬೋಧಕ ತವಶರಣಮ್ ||೫||</p>
<p>ಶ್ರೀಮುಖ ಶ್ರೀಶಾಂತ ತವಶರಣಮ್<br>
ಶ್ರೀದತ್ತಾಂಶ ತವಶರಣಮ್ ||೬||</p>
<hr>
<p>೧೫. ಕಂಡಿರಾ ಕಂಡಿರಾ</p>
<p>ಕಂಡಿರಾ ಕಂಡಿರಾ<br>
ಶ್ರೀಪಾದವಲ್ಲಭನ ಪುಟ್ಟಪಾದ<br>
ಜಗದ್ವಂದ್ಯ ದತ್ತಪ್ರಭುವಿನಾ ಶ್ರೀಪಾದ |</p>
<p>ಪಾದಧೂಳಿಯಲಿ ಅಚ್ಚಾಗಿಹ ಶ್ರೀಪಾದ<br>
ಶಂಖಚಕ್ರದಿ ಕೂಡಿಹ ಮಂಗಳಪಾದ|<br>
ಮನೆಯಲ್ಲೆಲ್ಲಾ ಹರಡಿಹ ಚಾರುಪಾದ<br>
ಮನದಲಿ ನೆಲೆನಿಂತ ಚಾರುಪಾದ ||೧||</p>
<p>ಮಂದಸ್ಮಿತನ ಮೃದು ಮೋಹನಪಾದ<br>
ಮಾನಿನಿಯರ ಹರಸಿದಾ ಹರಿಪಾದ |<br>
ಮುಕುಂದನಂತೆ ಲೀಲೆ ತೋರಿದ ಪ್ರಭುಪಾದ<br>
ಮೇದಿನಿಯೊಳಗೆಲ್ಲ ವಂದಿಸುವ ಹರಪಾದ ||೨||</p>
<p>ಪಾದದಿ ಶುಭ ಲಕ್ಷಣದ ಪ್ರಭುಪಾದ<br>
ಕೈವಲ್ಯಮಾರ್ಗ ತೋರ್ವ ಗುರುಪಾದ<br>
ಮತ್ತೆಮತ್ತೆ ನೋಡಬಯಸುವ ಮುದ್ದುಪಾದ<br>
ಅದುವೇ ನಮ್ಮೊಡೆಯ ಶ್ರೀಪಾದನ ಪುಟ್ಟಪಾದ</p>
<hr>
<p>೧೬. ದೇವ ದೇವನೇ ಲೋಕಪಾಲನೇ</p>
<p>ದೇವದೇವನೇ ಲೋಕಪಾಲನೇ<br>
ನೀನಿರುವ ಬೆಳಕು ಎಲ್ಲೆಡೆ ಇಹುದಲ್ಲ |<br>
ಭವಮೋಚಕನೇ ಹೃದಯ ನಿವಾಸಿಯೇ<br>
ನೀನಿರದ ಸ್ಥಳವೇ ಎಲ್ಲೂ ಕಾಣದಲ್ಲಾ ||</p>
<p>ಆರ್ತರ ಕಣ್ಣೀರೋರೆಸುವ ಪಾಲಕನಾದೆ<br>
ಸಂಕಟದಿ ನಲುಗುವರಿಗೆ ಆಸರೆಯಾದೆ ||೧||</p>
<p>ಸಂತಸ ಹಂಚುವ ಗೆಳೆಯನಾದೆ<br>
ಕರ್ತವ್ಯವಾ ತಿಳಿಸುವ ಬೋಧಕನಾದೆ ||೨||</p>
<p>ಅವಿದ್ಯೆಯ ಸರಿಸುವ ಬೆಳಕಾದೆ<br>
ಮುಕ್ತಿಯ ತೋರುವ ಸದ್ಗುರುವಾದೆ ||೩||</p>
<p>ಬಾಳರಥವನು ಎಳೆಯುವ ಸಾರಥಿಯಾದೆ<br>
ಸನ್ಮಾರ್ಗವ ತೋರುವ ದೀಪಕನಾದೆ ||೪||</p>
<p>ಒಲುಮೆಯಿಂದ ತಪ್ಪನ್ನು ತಿದ್ದುವ ಮಾತೆಯಾದೆ<br>
ಜತನದಿಂದ ದುರುಳರಿಂದ ರಕ್ಷಿಸುವ ಪಿತನಾದೆ ||೫||</p>
<p>ಮನದಂಧಕಾರವ ಬೆಳಗುವ ಜ್ಯೋತಿಯಾದೆ<br>
ಜನುಮಜನುಮಗಳಲೂ ಜೊತೆಗಿರುವ ಆತ್ಮಬಂಧುವಾದೆ ||೬||</p>
<hr>
<p>೧೭. ಧರೆಗೆ ಬಂದ ಅವಧೂತ</p>
<p>ಧರೆಗೆ ಬಂದ ಅವಧೂತ<br>
ಮನದಿ ನಿಂದ ದೇವದೂತ<br>
ನಮ್ಮ ಅರ್ಜುನ ಅವಧೂತ |</p>
<p>ಆನಂದಸುತನಿವ<br>
ಅಚಿಂತ್ಯರೂಪನಿವ<br>
ಅದ್ವಿತೀಯ ಅವಧೂತ<br>
ಅದ್ವಿತೀಯ ದೇವದೂತ ||೧||</p>
<p>ವ್ಯಕ್ತಾವ್ಯಕ್ತನಿವ<br>
ವೇದಾಂತಸಾರನಿವ<br>
ವಂದನೀಯ ಅವಧೂತ<br>
ವಂದನೀಯ ದೇವದೂತ  ||೨||</p>
<p>ಚಿದಾನಂದನಿವ<br>
ಚಿತ್ಸ್ವರೂಪನಿವ<br>
ಚಿನ್ಮಯನೀ ಅವಧೂತ<br>
ಚಿನ್ಮಯನೀ ದೇವದೂತ ||೩||</p>
<p>ಬೋಧರೂಪನಿವ<br>
ಭವರೋಗ ವೈದ್ಯನಿವ<br>
ಬುದ್ದಿದಾತ ಅವಧೂತ<br>
ಬುದ್ದಿದಾತ ದೇವದೂತ ||೪||</p>
<hr>
<p>೧೮. ಮಂದಸ್ಮಿತ</p>
<p>ಮಂದಸ್ಮಿತವ ಬೀರುತ<br>
ಅಗಣಿತ ಮಹಿಮೆಯ ತೋರುತಾ<br>
ಬಂದರು ನಮ್ಮ ಅರ್ಜುನ ಅವಧೂತ |</p>
<p>ಉಟ್ಟಧವಲವಸನದಿ ನಡೆಯುತಾ<br>
ತೊಟ್ಟ ರುದ್ರಾಕ್ಷ ಮಾಲೆಯ ಜಪವ ಮಾಡುತಾ<br>
ಕೊಟ್ಟ ಪೂರ್ಣಕುಂಭದ ಸ್ಪರ್ಶವ ಮಾಡುತಾ<br>
ಹಚ್ಚಹಸಿರ ತುಳಸಿಯ ಮಾಲೆಯ ಧರಿಸುತಾ ||೧||</p>
<p>ಮಾನಿನಿಯರೆತ್ತುವ ಆರತಿಯ ಹಾಡನು ಕೇಳುತಾ<br>
ಹರಿದ್ರಾ ಕುಂಕುಮ ಕುಸುಮಗಳ ನೋಡುತಾ |<br>
ಭಕ್ತವೃಂದದ ವೇದಘೋಷವ ಆಲಿಸುತಾ<br>
ಧರೆಯಾಳುವ ದೊರೆಯಂತೆ ನಡೆಯುತಾ ||೨||</p>
<p>ಭಕ್ತಿಯಲಿ ಮಾಡಿದಡುಗೆಯ ನಗುತ ಸ್ವೀಕರಿಸುತಾ<br>
ನಿರ್ಮಲ ಭಾವದಿ ಮಧುರಕ್ಷೀರವ ಸೇವಿಸುತಾ |<br>
ಎಲ್ಲರೆಡೆಗೂ ಅಮೃತ ದೃಷ್ಟಿಯ ಪಸರಿಸುತಾ<br>
ಪ್ರಜ್ವಲ ಜ್ಯೋತಿಯಲಿ ಶುದ್ಧಾಂತರಂಗವ ತೋರುತಾ ||೩||</p>
<hr>
<p>೧೯. ಪೂಜಿಸಿದೆನೋ ನಮ್ಮ ಸದ್ಗುರುವಿನ ಪಾದವ ಪೂಜಿಸಿದೆನೋ</p>
<p>ಪೂಜಿಸಿದೆನೋ ನಮ್ಮ<br>
ಸದ್ಗುರುವಿನ ಪಾದವ ಪೂಜಿಸಿದೆನೋ|</p>
<p>ಚಿತ್ತದಲಿ ನೆಲೆನಿಂತ ಪಾದ<br>
ಚೈತನ್ಯವೀವ ಚಾರುಪಾದ<br>
ಚಿದ್ರಸಾನುಭವ ಕೊಡುವ ಪಾದ<br>
ಚಂಚಲತೆಯ ಬಿಡಿಸುವ ಪಾದ ||೧||</p>
<p>ಕಣ್ಮುಚ್ಚಿದೊಡನೆ ಕಾಣುವ ಪಾದ<br>
ಕಣ್ತೆರೆದರೂ ತೋರುವ ಪಾದ |<br>
ಕರಮುಗಿದು ಸೇವಿಸುವ ಪಾದ<br>
ಕೋಟಿಪುಣ್ಯ ನೀಡುವ ಪಾದ ||೨||</p>
<p>ನಿರ್ಮಲಭಾವಕೆ ಒಲಿಯುವ ಪಾದ<br>
ನಿಶ್ಚಲಮತಿಯ ನೀಡುವ ಪಾದ |<br>
ನಿರಹಂಕಾರವನು ಮಾಡುವ ಪಾದ<br>
ನಿರ್ಗುಣ ಆತ್ಮವನು ತೋರುವ ಪಾದ ||೩||</p>
<p>ಆನಂದಾಶ್ರುವಿನಲಿ ಹೊಳೆವ ಪಾದ<br>
ಅನವರತ ಭಕ್ತಿಯಲಿ ಪೂಜಿಸುವ ಪಾದ |<br>
ಅಜ್ಞಾನವನು ಓಡಿಸುವ ಪಾದ<br>
ಅರಿವಿನ ದೀಪ ಬೆಳಗಿಪ ಪಾದ ||೪||</p>
<hr>
<p>೨೦. ಭಕ್ತಿರಸವು ಹರಿದಿಹುದು ಗಂಗೆಯಾಗಿ</p>
<p>ಭಕ್ತಿರಸವು ಹರಿದಿಹುದು ಗಂಗೆಯಾಗಿ<br>
ಗುರುತತ್ತ್ವವೇ ಹರಡಿಹುದು ಸುಪ್ತವಾಗಿ |<br>
ಅರ್ಜುನರೇ ಹರಸಿಹರು ಸದ್ಗುರುವಾಗಿ<br>
ಲಕ್ಷ್ಮಿಮಾತೆಯು ನೆಲೆಸಿಹಳು ಆನಂದವಾಗಿ ||</p>
<p>ಸತ್ಯವೇ ಮೆಟ್ಟಿಲಾಗಿಹುದು ಈ ಸದನದಲ್ಲಿ<br>
ನಿಸ್ಪೃಹವೇ ಹೊಸಿಲಾಗಿಹುದು ಇವರಿರುವಲ್ಲಿ |<br>
ಸಮತೆಯೇ ಉಸಿರಾಗಿಹುದು ಇಲ್ಲಿನ ದ್ವಾರದಲಿ<br>
ಮಮತೆಯೇ ಬೆಳಕಾಗಿಹುದು ಇವರ ವಚನದಲ್ಲಿ ||೧||</p>
<p>ಅಹಂಭಾವವು ಕರಗುವುದು ಅರಿವಿರದ ರೀತಿಯಲ್ಲಿ<br>
ಸೋಹಂಭಾವವು ಬರುವುದು ಶರಣಾಗತಿಯ ಭಾವದಲ್ಲಿ<br>
ಮನವು ಲೀನಗೊಳ್ಳುವುದು ಅದ್ವೈತ ತತ್ತ್ವದಲ್ಲಿ<br>
ಅರಿವಿನ ಮನೆಯು ಕಾಣುವುದು ಜ್ಞಾನದಾ ಸೊಡರಿನಲ್ಲಿ ||೨||</p>
<p>ನಡೆಯಲಿ ದ್ವಂದ್ವವಿರದು ಈ ಮುಕ್ತಿಸದನದಲ್ಲಿ<br>
ನುಡಿಯಲ್ಲಿ ಲಾಲಿತ್ಯವಿಹುದು ಈ ನಂದನದಲ್ಲಿ |<br>
ಚಿಂತೆಯು ಓಡಿಹೋಗುವುದು ಈ ಗುರುಧಾಮದಲ್ಲಿ<br>
ಬದುಕೇ ಬದಲಾಗುವುದು ಇವರ ಅನುಗ್ರಹದಲ್ಲಿ ||೩||</p>
<h3>|| ಸರ್ವದಾ ಸದ್ಗುರುನಾಥೋ ವಿಜಯತೇ ||</h3>