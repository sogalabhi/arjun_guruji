||ಕಾರಿನಲ್ಲಿಟ್ಟಿದ್ದ ಐಪಾಡ್ ಆಸ್ಪತ್ರೆಯಲ್ಲಿ ಸಿಕ್ಕಿದುದು||

	ಈ ಘಟನೆ 2017 ನೆ ಫೆಬ್ರವರಿ ಯಲ್ಲಿ ನಡೆದದ್ದು. ಗುರುಗಳು ಬೆಂಗಳೂರಿಗೆ ಭೇಟಿಕೊಟ್ಟಿದ್ದರು. ಅವರಿದ್ದ ಮನೆಯಲ್ಲಿ ಜನಸಾಗರ ಸೇರಿತ್ತು. ಅಲ್ಲಿಗೆ ಓರ್ವ ಬೆಂಗಳೂರಿನಲ್ಲಿ ವಾಸ ಮಾಡುವ ಡಾಕ್ಟರ್ ದಂಪತಿಗಳು ಗುರುಗಳನ್ನು ಭೇಟಿ ಮಾಡಲು ಬಂದರು. ಅವರು ಗುರುಭಕ್ತರೂ ಸರಳಸ್ವಭಾವದವರೂ ಆಗಿದ್ದರು. ಆಗ ಗುರುಗಳ ಕಾಲಿಗೆ ಆಪರೇಷನ್ ಆಗಿತ್ತು. ಗುರುಗಳ ಕಾಲಿನಲ್ಲಿ ಸ್ಟಿಚ್ ಒಂದೆರಡು ಬಿಚ್ಚಿರಲಿಲ್ಲ. ಗುರುಗಳು ಕಷ್ಟಪಟ್ಟು ನಡೆದಾಡುತ್ತಿದ್ದರು. ಅದನ್ನು ನೋಡಿದ ಆ ಡಾಕ್ಟರ್ ನಮ್ಮ ಕ್ಲೀನಿಕ್ ಗೆ ಬನ್ನಿ. ಸ್ಟಿಚ್ ಬಿಚ್ಚುತ್ತೇನೆ. ಎಂದರು. . ಗುರುಗಳು ಇದಕ್ಕೆ "ಬೇಡ, ಗುರುನಾಥರಿಂದ ಇದಕ್ಕೆ ಒಪ್ಪಿಗೆ ಇಲ್ಲ" ಎಂದು ಹೇಳಿದರೂ ಕೇಳದೆ ಅವರು ತುಂಬಾ ಬಲವಂತದಿಂದ ಹೊರಡಿಸಿದರು. ಆಮೇಲೆ ಅವರ ಐಪಾಡ್ ಕಾರಲ್ಲೇ ಬಿಟ್ಟಿದ್ದು ನೆನಪಾಗಿ ಹೋಗಿ ನೋಡಿದಾಗ ಅಲ್ಲಿರಲಿಲ್ಲಾ. ಬೇರೆಂದು ಡಿವೈಸ್ ನಿಂದ ಎಲ್ಲಿದೆ ಎಂದು ಹುಡುಕಿದಾಗ ಅದು ಅವರ ಕ್ಲೀನಿಕ್ ನಲ್ಲಿ ಇರುವುದಾಗಿ ತೋರಿಸುತ್ತಿತ್ತು. ಅವರಿಗೆ ಅಚ್ಚರಿ. ಕಾರಿನಲ್ಲಿ ಬಿಟ್ಟು ಬಂದದ್ದು ಅವರಿಗೆ ಚನ್ನಾಗಿ ನೆನಪಿತ್ತು. ಆದರೂ ಕ್ಲಿನಿಕ್ ಗೆ ಹೋಗಿ ನೋಡಿದರೆ ಅವರ ಐಪಾಡ್ ಅವರ ಟೇಬಲ್ ಮೇಲೆ ಭದ್ರವಾಗಿತ್ತು. . . ಹೇಗೆ ಸಾಧ್ಯ ಇದು, ಎಂಬ ಅವರ ಮನದ ಚಿಂತನೆಗೆ ಗುರುಗಳ ಮಂದಸ್ಮಿತವೇ ಉತ್ತರವಾಯಿತು. . ಅವರಿಗೊಂದು ವಿಷಯ ಅರ್ಥವಾಯಿತು. . ಗುರುಗಳಿಗೆ ಇಷ್ಟವಿಲ್ಲದ ಯಾವ ಕೆಲಸವನ್ನು ಮಾಡಲು ಸಾಧ್ಯವೇ ಇಲ್ಲ. . ಎಂದು
	
	ಬಲವಂತದ ಸೇವೆಗಾಗಲೀ, ತೋರಿಕೆಯ ಭಕ್ತಿಗಾಗಲೀ ಗುರುಗಳು ಎಂದಿಗೂ ಮನ್ನಣೆ ನೀಡುತ್ತಿರಲಿಲ್ಲ. ಅವರು ಎದುರು ಕುಳಿತಿರುವವರ ಮನದ ಮಾತುಗಳನ್ನೂ ಭಾವನೆಗಳನ್ನೂ ತಿಳಿದುಬಿಡುತ್ತಿದ್ದರು. ಅದು ಕಲ್ಮಶದಿಂದ ಕೂಡಿದೆಯೋ ಅಥವಾ ನಿಷ್ಕಲ್ಮಶವಾಗಿದೆಯೋ ಎಂದು ಅವರಿಗೆ ತಿಳಿದುಬಿಡುತ್ತಿತ್ತು. ನಿರ್ಮಲಚಿತ್ತದವರಿಗೆ ಗುರುಗಳ ನಿಷ್ಕಲ್ಮಶವಾದ ಮುಗುಳ್ನಗೆ ಸಿಗುತ್ತಿತ್ತು. . . 
	
|| ಸ್ವಸ್ತಿ ಶ್ರೀ ದತ್ತಪರಂಪರೆಯ ಮಹಾನ್ ಚೇತನರಾದ ಶ್ರೀ ಅರ್ಜುನ ಗುರುಗಳ ದಿವ್ಯ ಕಥಾನಕವಾದ ಗುರುದಾರಿ ಎಂಬ ಚರಿತ್ರೆಯಲ್ಲಿ ಹತ್ತನೆಯ ಅಧ್ಯಾಯ ಸಂಪನ್ನವಾದುದು ||

|| ಜೈ ಗುರುದೇವದತ್ತ ||   || ಜೈ ಸದ್ಗುರುನಾಥ ||   || ಜೈ ಅರ್ಜುನಗುರೂಜಿ ||