<p>ಪಂಡರಾಪುರವೆಂಬ ದೊಡ್ಡ ನಗರ</p>
<p>ಪಂಡರಾಪುರವೆಂಬ ದೊಡ್ಡ ನಗರ<br>
ಅಲ್ಲಿ ವಿಠೋಬನೆಂಬ ಸಾಹುಕಾರ |<br>
ವಿಠೋಬನಿರುವುದು ನದಿತೀರ<br>
ಅಲ್ಲಿ ಪಂಡರಿಭಜನೆ ವ್ಯಾಪಾರ || ಪ ||</p>
<p>ತಂದೆ ನೀನೇ ತಾಯಿ ನೀನೇ ಪಾಂಡುರಂಗ<br>
ನಮ್ಮ ಬಂಧು ನೀನೇ ಬಳಗ ನೀನೇ ಪಾಂಡುರಂಗ |<br>
ಭಕ್ತರ ಪೋಷಕ ಪಾಂಡುರಂಗ<br>
ನಮ್ಮ ಮುಕ್ತಿದಾಯಕ ಪಾಂಡುರಂಗ || 1 ||</p>
<p>ವಿಠೋಬನಿಗೆ ಪ್ರಿಯ ತುಳಸಿಹಾರ<br>
ಅಲ್ಲಿ ಭಕ್ತಜನರ ವ್ಯಾಪಾರ |<br>
ವಿಠೋಬನಿಗೆ ಪ್ರಿಯ ಬುಕ್ಕಿಯ ಗಂಧ<br>
ಅಲ್ಲಿ ಚಂದ್ರಭಾಗಾ ಸ್ನಾನ ಬಲು ಅಂದ || 2 ||</p>
<p>ಶ್ರೀ ಹರಿ ವಿಠ್ಠಲ ಪಾಂಡುರಂಗ<br>
ಜಯ ಹರಿ ವಿಠ್ಠಲ ಪಾಂಡುರಂಗ |<br>
ವಿಠ್ಠಲ ವಿಠ್ಠಲ ಪಾಂಡುರಂಗ<br>
ನಮ್ಮ ಪುರಂಧರ ವಿಠ್ಠಲ ಪಾಂಡುರಂಗ || 3 ||</p>