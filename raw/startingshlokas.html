<h3>|| ಶ್ರೀ ಗುರುಭ್ಯೋ ನಮಃ ||</h3>
<h3>|| ಆಶ್ರಮದ ಪ್ರಾರ್ಥನೆ ||</h3>
<p>ಓಂ ಶುಕ್ಲಾಂಬರಧರಂ ವಿಷ್ಣುಂ<br>
ಶಶಿವರ್ಣಂ ಚತುರ್ಭುಜಮ್ |<br>
ಪ್ರಸನ್ನವದನಂ ಧ್ಯಾಯೇತ್<br>
ಸರ್ವವಿಘ್ನೋಪಶಾಂತಯೇ ||</p>
<p>ಗುರುರ್ಬ್ರಹ್ಮಾ ಗುರುರ್ವಿಷ್ಣುಃ<br>
ಗುರುರ್ದೇವೋ ಮಹೇಶ್ವರಃ |<br>
ಗುರುಸ್ಸಾಕ್ಷಾತ್ ಪರಂ ಬ್ರಹ್ಮಾ<br>
ತಸ್ಮೈ ಶ್ರೀ ಗುರವೇ ನಮಃ ||</p>
<p>ಗುರವೇ ಸರ್ವಲೋಕಾನಾಂ<br>
ಭಿಷಜೇ ಭವರೋಗಿಣಾಮ್ |<br>
ನಿಧಯೇ ಸರ್ವವಿದ್ಯಾನಾಂ<br>
ದಕ್ಷಿಣಾಮೂರ್ತಯೇ ನಮಃ ||</p>
<p>ವಸುದೇವಸುತಂ ದೇವಂ<br>
ಕಂಸಚಾಣೂರ ಮರ್ದನಂ|<br>
ದೇವಕಿ ಪರಮಾನಂದಂ<br>
ಕೃಷ್ಣಂ ವಂದೇ ಜಗದ್ಗುರುಂ||</p>
<p>ಶಂಕರಂ ಶಂಕರಾಚಾರ್ಯಂ<br>
ಶೇಷಂ ರಾಮಾನುಜಂ ಯತಿಂ|<br>
ಮುಖ್ಯಪ್ರಾಣಂ ಮಧ್ವ ತೀರ್ಥಂ<br>
ಆಚಾರ್ಯತ್ರಯಮಾಶ್ರಯೇ ||</p>
<p>ಶೃತಿಸ್ಮೃತಿಪುರಾಣಾನಾಂ<br>
ಆಲಯಂ ಕರುಣಾಲಯಮ್ |<br>
ನಮಾಮಿ ಭಗವತ್ಪಾದಂ<br>
ಶಂಕರಂ ಲೋಕಶಂಕರಮ್ ||</p>
<p>ಸದಾತ್ಮಧ್ಯಾನನಿರತಂ<br>
ವಿಷಯೇಭ್ಯಃ ಪರಾಙ್ಮುಖಮ್ |<br>
ನೌಮಿ ಶಾಸ್ತ್ರೇಷು ನಿಷ್ಣಾತಂ<br>
ಚಂದ್ರಶೇಖರಭಾರತೀಮ್ ||</p>
<p>ವಿವೇಕಿನಂ ಮಹಾಪ್ರಜ್ಞಂ<br>
ಧೈರ್ಯೌದಾರ್ಯಕ್ಷಮಾನಿಧಿಮ್ |<br>
ಸದಾಭಿನವಪೂರ್ವಂ ತಂ<br>
ವಿದ್ಯಾತೀರ್ಥಗುರುಂ ಭಜೇ ||</p>
<p>ಭಾರತೀ ಕರುಣಾಪಾತ್ರಂ<br>
ಭಾರತೀ ಪದಭೂಷಣಮ್ |<br>
ಭಾರತೀ ಪದಮಾರೂಢಂ<br>
ಭಾರತೀತೀರ್ಥಮಾಶ್ರಯೇ ||</p>
<p>ವಿದ್ಯಾವಿನಯಸಂಪನ್ನಂ<br>
ವೀತರಾಗಂ ವಿವೇಕಿನಮ್ |<br>
ವಂದೇ ವೇದಾಂತತತ್ತ್ವಜ್ಞಂ<br>
ವಿಧುಶೇಖರಭಾರತೀಮ್ ||</p>
<p>ಪೂಜ್ಯಾಯ ರಾಘವೇಂದ್ರಾಯ<br>
ಸತ್ಯಧರ್ಮರತಾಯ ಚ |<br>
ಭಜತಾಂ ಕಲ್ಪವೃಕ್ಷಾಯ<br>
ನಮತಾಂ ಕಾಮಧೇನವೇ ||</p>
<p>ಓಂ ಸಾಯೀಶ್ವರಾಯ ವಿದ್ಮಹೇ<br>
ಸತ್ಯದೇವಾಯ ದೀಮಹಿ<br>
ತನ್ನೋ ಬಾಬಾ ಪ್ರಚೋದಯಾತ್ ||</p>
<p>ನಮಃ ಶಾಂತಾಯ ದಿವ್ಯಾಯ<br>
ಸತ್ಯಧರ್ಮಸ್ವರೂಪಿಣೇ |<br>
ಸ್ವಾನಂದಾಮೃತತೃಪ್ತಾಯ<br>
ಶ್ರೀಧರಾಯ ನಮೋ ನಮಃ ||</p>
<p>ಸ್ವಾತ್ಮಾರಾಮಂ ನಿಜಾನಂದಂ<br>
ಶೋಕಮೋಹವಿವರ್ಜಿತಮ್ |<br>
ಸ್ಮರಾಮಿ ಮನಸಾ ನಿತ್ಯಂ<br>
ವೇಂಕಟಾಚಲದೇಶಿಕಮ್ ||</p>
<p>ಮಂದಸ್ಮಿತಂ ಶಿವಂ ಶಾಂತಂ<br>
ಚಿದಾನಂದಂ ವಿವೇಕಿನಮ್ |<br>
ಜ್ಞಾನದಂ ಮೋಕ್ಷದಂ ಚೈವ<br>
ಅರ್ಜುನಂ ಚ ನಮಾಮ್ಯಹಮ್ ||</p>
<h3>|| ಶ್ರೀ ಸದ್ಗುರುಚರಣಾರವಿಂದಾಭ್ಯಾಂ ನಮಃ ||</h3>
<hr>
<p>ಶ್ರೀಮತ್ಪರಮಹಂಸ ಪರಿವ್ರಾಜಕಾಚಾರ್ಯವರ್ಯ-  ಪದವಾಕ್ಯಪ್ರಮಾಣಪಾರಾವಾರಪಾರೀಣ-ಯಮನಿಯಮಾಸನ ಪ್ರಾಣಾಯಾಮ ಪ್ರತ್ಯಾಹಾರಧಾರಣಧ್ಯಾನಸಮಾಧ್ಯಷ್ಟಾಂಗಯೋಗಾನುಷ್ಠಾನನಿಷ್ಠ- ತಪಶ್ಚಕ್ರವರ್ತಿ-ಅನಾದ್ಯವಿಚ್ಛಿನ್ನ ಶ್ರೀಶಂಕರಾಚಾರ್ಯಗುರುಪರಂಪರಾಪ್ರಾಪ್ತ-ಷಡ್ದರ್ಶನಸ್ಥಾಪನಾಚಾರ್ಯ-ವ್ಯಾಖ್ಯಾನಸಿಂಹಾಸನಾಧೀಶ್ವರ-  ಸಕಲನಿಗಮಾಗಮಸಾರಹೃದಯ-  ಸಾಂಖ್ಯತ್ರಯಪ್ರತಿಪಾದಕ-   ವೈದಿಕಮಾರ್ಗಪ್ರವರ್ತಕ-  ಸರ್ವತಂತ್ರಸ್ವತಂತ್ರ-  ಆದಿರಾಜಧಾನಿ-     ವಿದ್ಯಾನಗರಮಹಾರಾಜಧಾನಿ- ಕರ್ಣಾಟಕಸಿಂಹಾಸನಪ್ರತಿಷ್ಠಾಪನಾಚಾರ್ಯ-    ಶ್ರೀಮದ್ರಾಜಾಧಿರಾಜಗುರು ಭೂಮಂಡಲಾಚಾರ್ಯ-  ಋಷ್ಯಶೃಂಗಪುರವರಾಧೀಶ್ವರ-   ತುಂಗಭದ್ರಾತೀರವಾಸಿ-   ಶ್ರೀಮದ್ವಿದ್ಯಾಶಂಕರಪಾದಪದ್ಮಾರಾಧಕ-ಶ್ರೀಮಜ್ಜಗದ್ಗುರು ಶ್ರೀಮದಭಿನವವಿದ್ಯಾತೀರ್ಥಮಹಾಸ್ವಾಮಿಗುರುಕರಕಮಲಸಂಜಾತ-  ಶ್ರೀಮಜ್ಜಗದ್ಗುರು ಶ್ರೀಭಾರತೀತೀರ್ಥಮಹಾಸ್ವಾಮಿನಾಂ    ತತ್ಕರಕಮಲಸಂಜಾತ-    ಶ್ರೀಮಜ್ಜಗದ್ಗುರು  ಶ್ರೀವಿಧುಶೇಖರಭಾರತೀಮಹಾಸ್ವಾಮಿನಾಂ ಚ  ಚರಣಾರವಿಂದಯೋಃ ಸಾಷ್ಟಾಂಗಪ್ರಣಾಮಾನ್ ಸಮರ್ಪಯಾಮಃ ||</p>