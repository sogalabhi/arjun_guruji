<p>ಪೂರ್ಣ ಚಿತ್ ಜ್ಯೋತಿ ಚೈತನ್ಯ ಸರ್ವಾತ್ಮನೆ<br>
ಸೂರ್ಯ ಚಂದ್ರಾಗ್ನಿಗಳಿಗೆಲ್ಲ ಆಧಾರನೆ |<br>
ನೇತ್ರ ಶ್ರೋತ್ರಾದಿಯ ಚಿತ್ತ ಬುದ್ಧ್ಯಾದಿಯ<br>
ನಿತ್ಯ ಮೀರುತ ಬೆಳಗುವ ಗುರುರಾಯ ಜಯ ||</p>
<p>ಜೈ ಜೈ ಅನಸೂಯಾತನಯಾ ಜಯ<br>
ಆರತಿ ಬೆಳಗುವೆ ದತ್ತ ದಯಾಮಯ<br>
ಜೈ ಜೈ ಅನಸೂಯ ತನಯಾ</p>
<p>ನಾನು ಇನ್ನೊಂದು ಎಂಬೀ ಪರಿ ತೋರದೆ<br>
ತಾನೆ ತಾನಾದ ಸ್ವಾನಂದ ಸಾಮ್ರಾಜ್ಯವೆ |<br>
ದೇಶ ಕಾಲಾದಿಯ ಕಾರ್ಯ ಕರಣಾದಿಯ<br>
ನಿತ್ಯ ಮೀರುತ ಬೆಳಗುವ ಯತಿರಾಯಾ ಜಯ || ಜೈ ಜೈ ಅನಸೂಯಾ ||</p>
<p>ಸ್ವಪ್ನದಲ್ಲೆಲ್ಲೂ ಇದ್ದ ಸ್ವಯಂಜ್ಯೋತಿ ನೀ<br>
ಎಚ್ಚರ ಸ್ವಪ್ನವೆರಡಕ್ಕೂ ಬೆಳಕಾಗಿ ನೀ |<br>
ನಿಂತ ಆ ನಿದ್ರೆಯ ಸ್ವಂತದ್ದನುಭಾವವ<br>
ನಿತ್ಯ ಮೀರುತ ಬೆಳಗುವ ಆತ್ರೇಯಾ ಜಯ || ಜೈ ಜೈ ಅನಸೂಯಾ ||</p>
<p>ಅದ್ವಯಾನಂದ ತುರ್ಯಾತ್ಮ ಪದವಾಗಿಹ<br>
ಶುದ್ಧ ಜ್ಞಾನಾನುಭವದಾರತಿಯ ತೋರಿದ |<br>
ಸಚ್ಚಿದಾನಂದನೇ ಸ್ವಚ್ಛ ಚಿನ್ಮಾತ್ರನೇ ಗುರು<br>
ಶಂಕರ ರೂಪನೇ ದತ್ತ ದಯಾಮಯ || ಜೈ ಜೈ ಅನಸೂಯಾ ||</p>